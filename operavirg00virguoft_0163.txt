AENEIDOS LIB. 111. ’ 131

membra quatit, gelidusque coit formidine sanguis.

rursus et alterius lentum convellere vimen

insequor et caussas penitus temptare latentis:

ater et alterius sequitur de cortice sanguis.

multa movens animo Nymphas venerabar agrestis

Gradivumque patrem, Geticis qui praesidet arvis,

rite secundarent visus omenque levarent.

tertia sed postquam maiore hastilia nisu

adgredior genibusque adversae obluctor arenae —

eloquar, an sileam? —- gemitus lacrimabilis imo

auditur tumulo, et vox reddita fertur ad aures:

„quid miserum, Aenea, laceras? iam parce sepult03

parce pias scelerare manus. non me tibi Troia

externum tulit, aut cruor hic de stipite manat.

heul fuge crudeles terras, fuge litus avarum:

nam Polydorus ego. hic confixum ferrea texit

telorum seges et iaculis increvit acutis.“

tum vero ancipiti mentem formidine pressus ⁴

obstupui, steteruntque comae et vox faucibus haesit.
Hunc Polydorum auri quondam cum pondere magno

infelix Priamus furtim mandarat alendum

Threicio regi, cum iam diffideret armis

Dardaniae cingique urbem obsidione videret.

ille, ut opes fractae Teucrum et fortuna recessit,

res Agamemnonias victriciaque arma secutus

fas omne abrumpit ; Polydorum obtruncat et auro

vi potitur. quid non mortalia pectora cogiS‚

auri sacra fames! postquam pavor ossa reliquit,

delectos populi ad proceres primumque parentem

monstra deum refero et quae sit sententia posco.

omnibus idem animus, scelerata excedere terra,

linqui pollutum hospitium et dare classibus austros.

ergo instauramus Polydoro funus, et ingens

aggeritur tumulo tellus; stant Manibus arae,

caeruleis maestae vittis atraque cupress0‚

et circum Iliades crinem de more solutae3

inferimus tepido spumantia cymbia lacte

sanguinis et sacri pateras, animamque sepulchro

condimus et magna supremum voce ciemus.

9*

30

35

40

45

50

55

60

65

