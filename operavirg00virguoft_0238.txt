206 Ρ. VERGILH MARONIS

615 quam poenam, aut quae forma viros fortunave mersit.
saxum ingens volvunt alii, radiisque rotarum
destricti pcndent3 sedet aeternumque sedebit
infelix Theseus, Phlegyasque miserrimus omnis
admonet et magna testatur voce per umbras:

620 ,discite iustitiam moniti et non temnere divos.‘
vendidit hic auro patriam, dominumque potentem
inposuit3 fix'it leges pretio atque refixit3
hic thalamum invasit natae vetitosque hymenaeos3
ausi omnes inmane nefas, ausoque potiti.

625 non mihi si linguae centum sint oraque centum,
ferrea vox, omnis scelerum conprendere formas,
omnia poenarum percurrere nomina possim.“

Haec ubi dieta dedit Phoebi longaeva sacerdos,
„sed iam age, carpe viam et susceptum perfice munus;

630 adceleremus‚“ ait3 „Cyclopum educta caminis
moenia conspicio atque adverso fornice portas,
haec ubi nos praecepta iubent deponere dona.“
dixerat, et pariter gressi per opaca viarum
corripiunt spatium medium, foribusque propinquant.

635 occupat Aeneas aditum, corpusque recenti
spargit aqua, ramumque adverso in limine figit.

His demum exactis, perfecto munere -divae,
devenere locos laetos et amoena virecta
fortunatorum nemorum sedesque beatas.

640 largior hic campos aether et lumine vestit
purpureo, solemque suum, sua sidera norunt.
pars in gramineis exercent membra palaestris,
contendunt ludo et fulva luctantur arena,
pars pedibus plaudunt choreas et carmina dicunt.

645 nec non Threicius longa cum veste sacerdos
obloquitur numeris septem discrimina vocum,
iamque eadem digitis, iam pectine puisat eburno.
hic genus antiquum Teucri, pulcherrima proles,
magnanimi heroes, nati melioribus annis,

650 Ilusque Assaracusque et Troiae Dardanus auctor.
arma procu] currusque virum mirantur inanis.
stant terra defixae hastae, passimque soluti
per campum pascuntur equi. quae gratia curruum

