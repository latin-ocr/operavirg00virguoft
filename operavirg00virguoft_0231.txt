AENEIDOS Lffl. Vl.

eripuit nobis, medioque sub aequore mersit?

dic age. namque mihi, fallax haud ante repertus,
hoc uno responso animum delusit Apollo,

qui fore te ponto incolumem finisque canebat
venturum Ausonios. en haec promissa fides est?“
ille autem: „neque te Phoebi cortina fefellit,

dux Anchisiade, nec me deus aequore mersit.
namque gubernaclum multa vi forte revolsum,
cui datus haerebam custos cursusque regebam,
praecipitans traxi mecum. maria aspera iuro

non illum pro me tantum cepisse timorem,

quam tua ne spoliata armis, excussa magistro,
deficeret tantis navis surgentibus undis.

tris notus hibernas inmensa per aequora noctes
vexit me violentus aqua3 vix lumine quarto
prospexi Italiam summa sublimis ab unda.
paullatim adnabam terrae; iam tuta tenebam,

ni gens crudelis madida cum veste gravatum
prensantemque uncis manibus capita aspera montis
ferro invasisset praedamque ignara putasset.

nunc me fluetus habet versantque in litore venti,
quod te per caeli iucundum lumen et auras,

per genitorem or0, per spes surgentis Iuli,

eripe me his, invicte, malis: aut tu mihi terram
inice, namque potes, portusque require Velinos;
aut tu, si qua via est, si quam tibi diva creatrix
ostendit —- neque enim, credo, sine numine divom
flumina tanta paras Stygiamque innare paludem —
da dextram misero et tecum me tolle per undas,
sedibus ut saltem placidis in morte quiesca1n.“
talia fatus erat, coepit cum talia vates:

„unde haec, o Palinure, tibi tam (lira cupido?

tu Stygias inhumatus aquas amnemque severum
Eumenidum aspicies, ripamve iniussus adibis?
desine fata deum flecti sperare precando.

sed cape dicta memor, duri solatia casus.

nam tua finitimi, longe lateque per urbes
prodigiis acti caelestibus, ossa piabunt,

et statuent tumulum ct tumulo sollemnia mittent,

199

345

350

355

360

365

370

375

380

