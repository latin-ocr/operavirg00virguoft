AENEIDOS LIB.111.> 139

ecquid· m antiquam virtutem animosque virilis

et pater Aeneas et avunculus excitat Hector?“

talia fundebat lacrimans longosque ciebat

incassum fletus, cum sese a moenibus heros 345

Priamides multis Helenus comitantibus adfert,

adgnoscitque suos laetusque ad limina ducit,

et multum lacrimas verba inter singula fundit.

procedo et parvam Troiam simulataque magnis

Pergama et arentem Xanthi cognomine rivum 350

adgnosco, Scaeaeque amplecto? limina portae.

nec non et Teucri socia simul urbe fruuntur.

illos porticibus rex accipiebat m amplis;

aulai medio libabant pocula Bacchi

inpositis auro dapibus paterasque tenebant. 355
Iamque dies alterque dies processit et aurae

vela vocant tumidoque inflatur carbasus austro:

his vatem adgredior dictis ac talia quaeso:

„Troiugena, interpres divom, qui numina Phoebi,

qui tripodas, Clarii laurus, qui sidera sentis 360

et volucrum linguas et praepetis omina pennae,

sare age - namque omnem cursum mihi prospera dixit

religioe> et cuncti suaserunt numine divi

Italiam petere et terras temptare repostas3

sola novum dictuque nefas Harpyia Celaeno 365

prodigium canit et tristis denuntiat iras,

obscenamque famem —- quae prima pericula vito?

quidve sequens tantos possim superare labores?“

hic Helenus caesis primum de more iuvencis

exorat pacem divom vittasque resolvit 370

sacrati capitis, meque ad tua limina, Phoebe,

ipse manu multo suspensum numine ducit,

atque haec deinde canit divino ex ore sacerdos:
„Nate dea3 nam te maioribus ire per altum

auspiciis manifesta fides: — sic fata deum rex 375

sortitur volvitque vices; is vertitur ordo --

pauca tibi e multis, quo tutior hospita lustres

· aequora et Ausonio possis considere portu,

expediam dictis; prohibent nam cetera Parcae

scire Helenum farique vetat Saturnia Iuno. 330

