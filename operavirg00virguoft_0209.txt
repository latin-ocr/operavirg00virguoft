 

AENEID'OS LIB. V.

solus qui Paridem ⁴solitus contendere contra,
idemque ad tumulum, quo maximus occubat Hector,
victorem Buten inmani corpore, qui se

Bebrycia veniens Amyci de gente ferebat,

perculit et fulva moribundum extendit arena.

talis prima Dares caput altum in proelia tollit,
ostenditque humeros latos, alternaque iactat
brachia protendens et verberat ictibus auras.
quaeritur huie alius 3 nec quisquam ex agmine tanto
audet adire virum manibusque inducere caestus.
ergo alacris cunctosque putans excedere palma
Aeneae stetit ante pedes, nec plura moratus

tum laeva taurum cornu tenet atque ita fatur:
„nate dea, si nemo audet se credere pugnae,

quae finis standi? quo me decet usque teneri?
ducere dona iube.“ cuncti simul ore fremebant
Dardanidae, reddique viro promissa iubebant.

hic gravis Entellum dictis castigat Acestes,
proximus ut viridante toro consederat herbae:
„Entelle‚ heroum quondam fortissime frustra,
tantane tam patiens nullo certamine tolli

dona sines? ubi nunc nobis deus ille magister,
nequiquam memoratus Eryx? ubi fama per omnem
Trinacriam et spolia illa tuis pendentia tectis?“
ine sub haec: „non laudis amor, nec gloria cessit
pulsa metu3 sed enim gelidus tardante senecta
sanguis hebet, frigentque effetae in corpore vires.
si mihi, quae quondam fuerat, quaque inprobus iste
exsultat fidens, si nunc foret illa iuventas,

haud equidem pretio inductus pulchroque iuvenco
venissem, nec dona moror.“ sic deinde locutus

in medium geminos inmani pondere caestus
proiecit, quibus acer Eryx in proelia suetus

γ ferre manum duroque intendere brachia tergo.

obstupuere animi: tantorum ingentia septem
terga boum plumbo insuto ferroque rigebant.
ante omnis stupet ipse Dares longeque recusat,
magnanimusque Anchisiades et pondus et ipsa
huc illuc vinclorum inmensa volumina versat.
Verquius. · 1 2

177

370

375

380

385

390

395

400

405

