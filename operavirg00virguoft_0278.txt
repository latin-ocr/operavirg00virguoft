445

450

455

460

465

246 Ρ. VERGILII MARONIS

arma acri facienda viro. nunc viribus usus,

nunc manibus rapidis, omni nunc arte magistra.

praecipitate moras.“ nec plura effatus3 at illi

ocius incubuere omnes pariterque laborem

sortiti. fluit aes rivis aurique metallum,

volnificusque chalybs vasta fornace liquescit.

ingentem clipeum informant, unum omnia contra

tela Latinorum, septenosque orbibus orbes

inpediunt. alii ventosis follibus auras

accipiunt redduntque, alii stridentia tinguunt

aera lacu. gemit inpositis incudibus antrum.

illi inter sese multa vi brachia tollunt

in numerum, versantque tenaci forcipe massam.
Haec pater Aeoliis properat dum Lemnius oris,

Euandrum >ex humili tecto lux suscitat alma

et matutini volucrum sub culmine cantus.

consurgit senior, tunicaque inducitur artus

et Tyrrhena pedum circumdat vincula plantis3

tum lateri atque humeris Tegeaeum subligat ensem,

demissa ab laeva pantherae terga retorquens.

nec non et gemini custodes limine ab alto

praecedunt gressumque canes comitantur herilem.

hospitis Aeneae sedem et secreta petebat

sermonum memor et promissi muneris heros.

nec minus Aeneas se matutinus agebat.

filius huic Pallas, illi comes ibat Achates.

congressi iungunt dextras, mediisque residunt

, aedibus et licito tandem sermone fruuntur.

470

475

rex prior hacc:

„maxime Teucrorum ductor, quo sospite numquam
res equidem Troiae victas aut regna fatebor,
nobis ad belli auxilium pro nominc tanto

exiguae vires: hinc Tusco claudimur amni,

hinc Rutulus premit et murum circumsonat armis.
sed tibi ego ingentis populos opulentaque regnis
iungere castra paro, quam fors inopina salutem
ostentat. fatis huc te poscentibus adfers.

haud procul hinc saxo incolitur fundata vetusto
urbis Agullinae sedes, ubi Lydia quondam

