35

40

45

50

55

60

65

70

350 P. VERGILII MARONIS

non HeHespontus pedibus pulsatus equorum,
Graecia cum timuit venientes undique Persas:
mollia sed tenui pede currere carmina versu,
viribus apta suis, Phoebo duce ludere gaudet.
hoc tibi, sancte puer, memorabitum- et tibi certet
gloria perpetuum lucens, mansura per aevum.
et tibi sede pia maneat locus et tibi sospes
debita felices memoretur vita per annos,
grata, bonis lucens. sed nos ad coepta feramur.

Igneus aetherias iam sol penetrarat in arces,
candidaque aurato quatiebat lumina curru,
crinibus et roseis tenebras aurora fugarat :-
propulit e stabulis ad pascua laeta capellas
pastor et excelsi montis iuga summa petivit,
lurida qua patulos velabant gramina colles.
iam silvis dumisque vagae, iam vallibus abdunt
corpora, iamque omni celeres e parte vagantes
tondebant tenero viridantia gramina morsu.
scrupea desertae haerebant ad cava rupis,
pendula proiectis carpuntur et arbuta ramis,
densaque virgultis avide labrusca petuntur.
haec suspensa rapit carpente cacumina morsu,
haec salicis lentae, vel quae nova nascitur alnus3
haec teneras fruticum sentes rimatur; at illa
inminet in rivi praestantis imaginis undam.

Ο bona pastoris, siquis non pauperis usum
mente prius docta fastidiat et probet: illi
omnia luxuriae pretiis incognita, curis
quae lacerant avidas inimico pectore mentes.
si non Assyrio fuerint bis lauta colore
Attalicis opibus data vellera, si nitor auri
sub laqueare domus animum non angit avarum,
picturaeque decus, lapidum nec fulgor in ulla
cognitus utilitate manet, nec pocula gratum
Alconis referunt Rhoecique toreuma, nec Indi
conehea baca maris pretio est: at pectore puro
saepe super tenero prosternit gramine corpus,
florida cum tellus gemmantes picta per herbas
vere notat dulci distincta coloribus arva,

