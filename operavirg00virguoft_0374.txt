342 P. VERGILII MARONIS

hic steterat, nautis olim venerabile lignum,
servati ex undis ubi figere dona solebant
Laurenti divo et votas suspendere vestes3

770 sed stirpem Teucri nullo discrimine sacrum
sustulerant, puro ut possent concurrere campo.
hic hasta Aeneae stabat3 huc impetus illam
detulerat, fixam lenta radice tenebat.
incubuit voluitque manu convellere ferrum

775 Dardanides, teloque sequi, quem prendere cursu
non poterat. tum vero amens formidine Turnus
„Faune, precor, miserere ,“ inquit „tuque optima ferrum
Terra tene, colui vestros si semper honores,
quos contra Aeneadae bello fecere profanos.“

⁷80 dixit, opemque dei non cassa in vota vocavit.
namque diu luctans lentoque in stirpe moratus
viribus haud ullis valuit discludere morsus
roboris Aeneas. dum nititur acer et instat,
rursus in aurigae faciem mutata Metisci

785 procurrit fratrique ensem dea Daunia reddit.
quod Venus audaci Nymphae indignata licere
accessit, telumque alta ab radice revellit.
olli sublimes, armis animmque refecti,
hic gladio fidens, hic acer et arduus hasta,

790 adsistunt contra certamina Martis anheli.

Iunonem interea rex omnipotentis Olympi
adloquitur, fulva pugnas de nube tuentem:
„quae iam finis erit, coniunx? quid denique restat?
indigetem Aenean scis ipsa et scire fateris

795 deberi caelo, satisque ad sidera tolli.
quid struis? aut qua spe gelidis in nubibus haeres?
mortalin decuit violari volnere divum?
aut ensem —- quid enim sine te Iuturna valeret? --
ereptum reddi Turno et vim crescere victis?

800 desine iam tandem, precibusque inflectere nostris 3
ne te tantus edat tacitam dolor, et mihi curae
saepe tuo dulci tristes ex ore recursent.
ventum ad supremum est. terris agitare vel undis
Troianos potuisti, infandum accendere bellum,

805 deformare domum et luctu miscere hymenaeos:

