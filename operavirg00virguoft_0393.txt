CIBIS.

haec tamen interea, quae possumus, in quibus aevi
prima 'rudimenta et primos exegimus annos,
accipe dona meo multum vigilata labore

promissa atque diu, iam tandem exordia rebus:
inpia prodigiis ut quondam exterrita amoris
Scylla novos avium sublimis in aere coetus
viderit et tenui conscendens aethera penna
caeruleis sua tecta supervolitaverit alis,

hanc pro purpureo poenam scelerata capillo

pro patria solvens, excisa et funditus urbe.
complures illam et magni, Messalla, poetae —
nam verum fateamur: amat Polyhymnia verum —
longe alia perhibent mutatam membra figura:
Scyllaeum saxum monstra insectata vocari ;

illam esse, aerumnis quam saepe legamus Ulixi,
candida succinctam latrantibus inguina monstriS,
Dulichias vexasse rates et gurgite in alto
deprensos nautas canibus lacerasse marinis.

sed neque Maeoniae haec patiuntur credere chartae
nec malus istorum dubiis erroribus auctor.
namque alias alii volgo finxere puellas,

quae Colophoniaco Scyllae dicantur Homero ;
ipse Crataein ei matrem3 sed sive Crataeis,

sive illam monstro genuit germana biformi,

sive est neutra parens, atque hoc in carmine toto
inguinis est vitium et veneris descripta libido,
sive etiam iactis speciem mutata venenis

infelix virgo -- quid enim commiserat illa?

ipse pater timidam saeva complexus arena
coniugium carae violaverat Amphitrites3

attamen exegit longo post tempore poenas,

ut, cum cura sui veheretur coniugis alto,

ipsa trucem multo misceret sanguine pontum —-;
seu vero, ut perhibent, forma cum vinceret omnes
et cupidos quaestu passim popularet amantes,
piscibus et canibusque malis vallata repente est:
horribiles circum vidit se sistere formas —

heu quotiens mirata novos expalluit artus

ipsa suos! quotiens heu pertimuit latratusl ἥ

361

45

50

55

60

75

80

