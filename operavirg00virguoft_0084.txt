52 , Ρ. VERGILII MARONIS

inmissaeque ferae silvis et sidera caelo.
nec res hunc tenerae possent perferre laborem,
si non tanta quies iret frigusque caloremque

345 intcr et exciperet caeli indulgentia terras.

Quod superest, quaecunque premes virgulta per agros,
sparge fimo pingui et multa memor occule terra:
aut lapidem bibulum, aut squalentis infode conchas.
inter'enim labentur aquae tenuisque subibit

350 halitus atque animos tollent 'sata3 iamque reperti,
qui saxo super atque ingentis pondere testae
urguerent: hoc effusos munimen ad imbres,
hoc, ubi hiulca siti findit canis aestifer arva.

Seminibus positis superest deducere terram

⁸ 355 saepius ad capita et duros iactare bidentis, ·
aut presso exercere solum sub vomere et ipsa
flectere luctantes inter vineta iuvencos3
tum levis calamos et rasae hastilia virgae
fraxineasque aptare sudes furcasque valentis,

360 viribus eniti quarum et contemnere ventos
adsuescant, summasque sequi tabulata per ulmos.

Ac dum prima novis adolescit frondibus aetas,
parcendum teneris et, dum se laetus ad auras
palmes agit laxis per purum inmissus habenis,

365 ipsa acie nondum falcis temptanda, sed uncis
carpendae manibus frondes interque legendae.
inde ubi iam validis amplexae stirpibus ulmos
exierint, tunc stringe comas, tunc brachia tonde.
ante reformidant ferrum: tum denique dura

370 exerce imperia et ramos compesce fluentes.

Texendae saepes etiam et pecus omne tenendum,
praecipue dum frons tenera inprudensque laborum,
cui super indignas hiemes solemque potentem
‘silvestres uri adsidue capraeque sequaces

375 inludunt, pascuntur oves avidaeque iuvencae.
frigora nec tantum cana concreta pruina
aut gravis incumbens seopulis arentibus aestas,
quantum illi nocuere greges durique venenum
dentis et admorso signata in stirpe cicatrix.

380 non aliam ob eulpam Baccho caper omnibus aris

