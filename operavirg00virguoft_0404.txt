372 P. VERGILII MARONIS

linquitur ante alias longe gratissima Delos
Nereidum matri et Neptuno Aegaeo.

475 prospicit incinctam spumanti litore Cythnon
marmoreamque Paron, viridemque adlapsa Donysam
Aeginamque simul sementiferamque Seriphum.
fertur et incertis iactatur ad omnia ventis,
cymba velut, magnas sequitur cum parvola classes,

480 Afer et hiberno bacchatur in aequore turbo,
donec tale decus formae vexarier Aegan
non tulit, et miseros mutavit virginis artus
caeruleo pollens coniunx Neptunia regno.
sed tamen externam squamis vestire puellam,

485 infidosque inter teneram committere pisces
non statuit -— nimium est avidum pecus Amphitrites —
aeriis potius sublimem sustulit alis,
esset ut in terris facti de nomine ciris,
ciris Amyclaeo formosior ansere Ledae.

490 hic velut in niveo, tener est cum primitus, ovo
effigies animantis et internodia membris
inperfecta novo fluitant concreta calore,
sic liquido Scyllae circumfusum aequore corpus
semiferi incertis etiam nunc partibus artus

495 undique mutabant atque undique mutabantur.
oris honos primum et multis optata labella
et patulae frontis species concrescere in unum
coepere et gracili mentum producere rostro 3
tum, qua se medium capitis discrimen agebat,-

500 ecce repente, velut patrios imitatus honores,
puniceam concussit apex in vertice cristam3
at mollis varios intexens pluma colores
marmoreum volucri vestivit tegmine corpus,
lentaque perpetuas fuderunt brachia pennas.

505 inde alias partes minioque infecta rubenti
crura nova macies obduxit squalida pelle,
et pedibus teneris ungues adfixit acutos.
et tamen hoc demum miserae succurrere pacto
vix suerat placida Neptuni coniuge dignum.

510 numquam illam post haec oculi videre suorum
purpureas salvo retinentem vertice vittas,

