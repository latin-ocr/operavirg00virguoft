BuconicA. 7 17

cogere donec oves stabulis numerumque referre 85
iussit, et invito processit vesper Olympo.

VII.

MELIBOEUS. CORYD ΟΝ. THYRSIS.

Μ. Forte sub arguta consederat ilice Daphnis,
conpulerantque greges Corydon et Thyrsis in unum,
Thyrsis ovis, Corydon distentas lacte capellas.
ambo florentes aetatibus, Arcades ambo,
et cantare pares et respondere parati.
huc mihi, dum teneras defendo a frigore myrtos,
vir gregis ipse caper deerraverat. atque ego Daphnim

’ aspicio. ille ubi me contra videt, „ocius ‘⁴ inquit
„huc ades, o Meliboee: caper tibi salvus et haedi:
ξ et, si quid cessare potes, requiesce sub umbra. 10
’ huc ipsi potum venient per prata iuvenci3

hic viridis tenera praetexit arundine ripas
Mincius, eque sacra resonant examina quercu.“
quid facerem? neque ego Alcippen nec Phyllida habebam,
depulsos a lacte domi quae clauderet agnos 3 15
et certamen erat, Corydon cum Thyrside, magnum.
posthabui tamen illorum mea seria ludo.
alternis igitur contendere versibus ambo
coepere: alternos Musae meminisse volebant.
hos Corydon, illos referebat in ordine Thyrsis. 20
C. Nymphae, noster amor, Libethrides, aut mihi carmen,
quale meo Codro, concedite 3 proxima Phoebi
versibus ille facit: aut, si non possumus omnes,
hic arguta sacra pendebit fistula pinu.
T. PastoreS‚ hedera crescentem ornate poetam, 25
Arcades, invidia rumpantur ut ilia Codro3
aut, si ultra placitum laudarit, bacchare frontem
cingite, ne vati noceat mala lingua futuro.
C. Saetosi caput hoc apri tibi, Delia, parvus
et ramosa Micon vivacis cornua cervi. 30

si proprium hoc fuerit, levi de marmore tota
Vergilius. 2

