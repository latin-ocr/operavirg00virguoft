CATALECTA.

castra foro solitos, urbi praeponere castra,
tam procul hoc nato, tam procul hac patria?

inmoderata pati iam frigora, iamque calores?
stertere vel dura posse super silice?

saepe trucem adverso perlabi sidere pontum?
saepe mare audendo vincere, saepe hiemem?

saepe etiam densos inmittere corpus in hostes,
communem belli nec timuisse deum?

nunc celeres Afros perituraque milia gentis,
aurea nunc rapidi flumina adire Tagi?

nunc aliam ex alia bellando quaerere gentem?
vincere et Oceani finibus ulterius?

non nostrum est, inquam, tantas attingere laudes3
quin ausim hoc etiam dicere, vix hominum est.

ipsa, haec ipsa ferent rerum monumenta per orbem,
ipsa sibi egregium facta decus parient3

nos ea, quae tecum finxerunt carmina divi,
Cynthius et Musae, Bacchus et Aglaie.

si laudes adspirem, humili sit adire Camena3
si patrio Graios carmine adire sales

possumus, optatis plus iam procedimus ipsis.
hoc satis est; pingui nil mihi cum populo.

XII.

Aspice, quem viduo subnixum gloria regno
altius et caeli sedibus extulerat!

terrarum hic bello magnum concusserat orbem,
hic reges Asiae fregerat, hic populos 3

hic grave servitium iam iam tibi, Roma, ferebat -—-
cetera namque viri cuspide conciderant -—,

cum subito in medio rerum certamine praeceps
corruit, e patria pulsus in exsilium.

tale deum numen 3 tali mortalia nutu
fallax momento temporis hora dedit.

XIII.

Quocumque ire ferunt variae nos tempora vitae,
tangere quas terras, quosque videre homines,
dispeream, si te fuerit mihi carior alter.
alter enim quis te dulcior esse potest,

. 379

45

50

55

60

10

