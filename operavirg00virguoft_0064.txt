32 P. VERGILII MARONIS

ecee supercilio clivosi tramitis undam
elicit? illa cadens raucum per levia murmur
110 saxa ciet, scatebrisque arentia temperat arva.
quid, qui, ne gravidis procumbat culmus aristis,
luxuriem segetum tenera depascit in herba,
eum primum sulcos aequant sata? quique paludis
collectum humorem bibula deducit arena?
115 praesertim incertis si mensibus amnis abundans
exit et obducto late tenet omnia limo,
unde cavae tepido sudant humore lacunae.
Nee tamen, haec cum sint hominumque boumque labores
versando terram experti, nihil inprobus anser
1⁴20 Strymoniaeque grues et amaris intiba fibris
officiunt aut umbra nocet. pater ipse colendi
haud facilem esse viam voluit, primusque per artem
movit agros, curis acuens mortalia corda,
nec torpere gravi passus sua regna veterno.
125 ante Iovem nulli subigebant arva coloni3
ne signare quidem aut partiri limite campum
fas erat: in medium quaerebant, ipsaque tellus
omnia liberius, nullo poscente, serebat.
ille malum virus serpentibus addidit atris,
130 praedarique lupos iussit, pontumque moveri,
mellaque decussit foliis, ignemque removit,
et passim rivis currentia vina repressit,
ut varias usus meditando extunderet artes
paullatim et sulcis frumenti quaereret herbam,
135 ut silicis venis abstrusum excuderet ignem.
tunc alnos primum fluvii sensere cavatas;
navita tum stellis numeros et nomina fecit,
Pleiadas, Hyadas, claramque Lycaonis Arcton.
tum laqueis captare feras et fallere visco
140 inventum et magnos canibus circumdare saltus.
atque alius latum funda iam verberat amnem *
alta petens, pelagoque alius trahit humida lina.
tum ferri rigor atque argutae lamina serrae, —
nam primi cuneis scindebant fissile lignum —
145 tum variae venere artes. labor omnia vicit
inprobus et duris urguens in rebus egestas.

