382 Ρ. VERGILII MARONIS

et cinis obductae celabat lumina prunae.

10 admovet his pronam submissa fronte lucernam,
et producit acu stuppas humore carentes,
excitat et crebris languentem flatibus ignem.
tandem concepto tenebrae fulgore recedunt3
oppositaque manu lumen defendit ab aura,

15 et reserat casulae quae pervidet ostia clavis.
fusus erat terra frumenti pauper acervus:
hinc sibi depromit, quantum mensura patebat,
quae bis in octonas excurrit pondere libras.

Inde abit adsistitque molae, parvaque tabella,

20 quam fixam paries illos servabat in usus,
lumina fida locat3 geminos tum veste lacertos
liberat et cinctus villosae tegmine caprae
praeverrit cauda silices geminumque molarem.
advocat inde manus operi, partitus utrique:

25 laeva ministerio, dextra est intenta labori.
haec rotat adsiduum gyris et concitat orbem:
tunsa ceres silicum rapido decurrit ab ictu.
interdum fessae succedit laeva sorori,
alternatque vices. modo rustica carmina cantat,

30 agrestique suum solatur voce laborem3
interdum clamat Scybalen. erat unica custos,
Afra genus, tota patriam testante figura,
torta comam, labroque tumens et fusca colore,
pectore lata, iacens mammis, compressior alvo,

35 cruribus exilis, spatiosa prodiga planta3
[continuis rimis calcanea scissa rigebant]
hanc vocat atque focis arsura inponere ligna
imperat et flamma gelidos adolere liquores.

Postquam inplevit opus iusto versatile fine,

40 transfert inde manu fusas in cribra farinas
et quatit: hac remanent summo purgamina dorso,
subsidit sincera foraminibusque liquatur
emendata ceres. levi tunc protinus illam
componit tabula, tepidas super ingerit undas3

45 contrahit admixtos tum fontes atque farinas,
transversat durata manU‚ liquidoque coacto
interdum grumos spargit sale. iamque subactum
laevat opus, palmisque suum dilatat in orbem,

