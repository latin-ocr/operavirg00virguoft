¹225

230

235

‘240

196 Ρ. VERGILII MARONIS

turea dona, dapes, fuso crateres olivo.
postquam conlapsi cineres et flamma quievit,
reliquias vino et bibulam lavere favillam,
ossaque lecta cado texit Corynaeus aeno.
idem ter socIOs pura circumtulit unda,
spargens rore levi et ramo felicis olivae,
lustravitque viros, dixitque novissima verba.
at pius Aeneas ingenti mole sepulchrum
inponit, suaque arma viro remumque tubamque,
monte sub aerio, qui nunc Misenus ab illo
dicitur, aeternumque tenet per saecula nomen.
His actis propere exsequitur praecepta Sibyllae.
spelunca alta fuit vastoque inmanis hiatu,
scrupea, tuta lacu nigro nemorumque tenebris,
quam super haud ullae poterant inpune volantes
tendere iter pennis: talis sese halitus atris
saucibus effundens supera ad convexa ferebat:
[unde locum Grai dixerunt nomine Aornon.]
quattuor hic primum nigrantis terga iuvencos
constituit frontique invergit vina sacerdos,
ct summas carpens media inter cornua saetas
ignibus inponit sacris, libamina prima,
voce vocans Hecaten caeloque Ereboque potentem.
supponunt alii cultros, tepidumque cruorem

’ suscipiunt pateris. ipse atri velleris agnam

250

255

260

Aeneas matri Eumenidum magnaeque sorori

ense ferit sterilemque tibi, Proserpina, vaccam.
tum Stygio regi nocturnas inchoat aras

et solida inponit taurorum viscera flammis,

pingue superque oleum infundens ardentibus extis.
ecce autem, primi sub lumina solis et ortus

sub pedibus mugire solum et iuga coepta moveri
silvarum, visaeque canes ululare per umbram
adventante dea. „procul o, procul este, profani,“
conclamat vates, „totoque absistite lu003

tuque invade viam, vaginaque eripe ferrum3

nunc animis opus, Aenea, nunc pectore firmo.“
tantum effata furens antro se inmisit apert03

ille ducem haud timidis vadentem passibus aequat.

 

