190

195

205

210

215

34 Ρ. VERGILH MARONIS

curculio atque inopi metuens formica senectae.
Contemplator item, c'um se nux plurima silvis

induet in florem ct ramos curvabit olentes.

si superant fetus, pariter frumenta sequentur,

magnaque cum magno veniet tritura calore:

at si luxuria foliorum exuberat umbra,

nequiquam pinguis palea teret area culmos.

semina vidi equidem multos medicare serentes

et nitro prius et nigra perfundere amurga,

grandior ut fetus siliquis fallacibus esset,

et, quamvis igni exiguo, properata maderent.

vidi lecta diu et multo spectata labore

degenerare tamen, nisi vis humana quot annis

maxima quaeque manu legeret3 sic onmia fatis

in peius ruere ac retro sublapsa referri 3

non aliter, quam qui adverso vix flumine lembum

remigiis subigit, si brachia forte remisit,

atque illum in praeceps prono rapit alveus amni.
Praeterea tarn sunt Arcturi sidera nobis

Haedorumque dies servandi et lucidus Anguis,

quam quibus in patriam ventosa per aequora vectis

Pontus et ostriferi fauces tentantur Abydi.

Libra dies somnique pares ubi fecerit horas,

et medium luci atque umbris iam dividit orbem,

exercete, viri, tauros, serite hordea campis,

usque sub extremum brumae intractabilis imbrem3

nce non et lini segetem et Cereale papaver

tempus humo tegere et iamdudum incumbere aratris,

dum sicca tellure licet, dum nubila pendent.

vere fabis satio ; tum te quoque, Medica, putres

accipiunt sulci et milio venit annua cura,

candidus auratis aperit cum cornibus annum

Taurus et adverso cedens Canis occidit astro.

at si triticeam in messem robustaque farra

exercebis humum solisque instabis aristis,

ante tibi eoae Atlantides abscondantur,

Gnosiaque ardentis decedat stella Coronae,

debita quam sulcis committas semina, quamque

invitae properes anni spem eredere terrae.

