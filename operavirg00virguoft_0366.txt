455

460

465

470

475

480

485

334 P. VERGILII MARONIS

ante volans sonitumque ferunt ad litora venti:

talis in adversos ductor Rhoeteius hostis

agmen agit3 densi cuneis se quisque coacti
adglomerant. serit ense gravem Thymbraeus Osirim,
Archetium Mnestheus, Epulontem obtruncat Achates,
Ufentemque Gyas ς cadit ipse Tolumnius augur,
primus in adversos telum qui torserat hostis.

tollitur in caelum clamor, versique vicissim
pulverulenta fuga Rutuli dant terga per agros.

ipse neque adversos dignatur sternere morti,

nec pede congressos aequo nec tela ferentis
insequitur, solum densa in caligine Turnum
vestigat lustrans, solum in certamina poscit.

hoc concussa metu mentem Iuturna virago

auriga‘m Turni media inter lora Metiscum

excutit et longe lapsum temone relinquit ;

ipsa subit, manibusque undantis flectit habenas,
cuncta gerens, vocemque et corpus et arma Metisci.
nigra velut magnas domini cum divitis aedes
pervolat et pennis alta atria lustrat hirundo,

pabula parva legens nidisque loquacibus escas3

et nunc porticibus vacuis, nunc humida circum
stagna sonat: similis medios Iuturna per hostis
fertur equis, rapidoque volans obit omnia curru3
iamque hic germanum, iamque hie ostentat ovantem3
nec conferre manum patitur3 volat avia longe.

haud minus Aeneas tortos legit obvius orbes,
vestigatque virum et disiecta per agmina magna
voce vocat. quotiens oculos coniecit in hostem,
alipedumque fugam cursu temptavit equorum,
aversos totiens currus Iuturna retorsit.

heu, quid agat? vario nequiquam fluctuat aestu,
diversaeque vocant animum in contraria curae.

huic Messapus, uti laeva duo forte gerebat

lenta, levis cursu, praefixa hastilia ferro,

490 horum unum certo contorquens dirigit ictu.

substitit Aeneas et se collegit in arma,
poplite subsidens; apicem tamen incita summum
hasta tulit, summasque excussit vertice cristas.

