GEORGICON LIB. I.

ceu pressae cum iam portum tetigere carinae,
puppibus et laeti nautae inposuere coronas. γ
sed tamen et quernas glandes tum stringere tempus
et lauri bacas oleamque cruentaque myrta,
tum gruibus pedicas et retia ponere cervis,
auritosque sequi lepores, tum figere dammas,
stuppea torquentem Balearis verbera fundae,
cum nix alta iacet, glaciem cum flumina trudunt.
Quid tempestates autumni et sidera dicam,
atque, ubi iam breviorque dies et mollior aestas,
quae vigilanda viris? vel oum ruit imbriferum ver,
spicea iam campis cum messis inhorruit et eum
frumenta in viridi stipula lactentia turgent?
saepe ego, cum flavis messorem induceret arvis
agricola et fragili iam stringeret hordea culmo,
omnia ventorum concurrere proelia vidi,
quae gravidam late segetem ab radicibus imis
sublimem expulsam eruerent3 ita turbine nigro

ferret hiems culmumque levem stipulasque volantes.

saepe etiam inmensum caelo venit agmen aquarum,
et foedam glomerant tempestatem imbribus atris
collectae ex alto nubes3 ruit arduus aether,

et pluvia ingenti sata laeta boumque labores
diluit3 inplentur fossae et cava fiumina crescunt
cum sonitu, fervetque fretis spirantibus aequor.
ipse pater media nimborum in nocte corusca
fulmina molitur dextra, quo maxima motu

terra tremit ς fugere ferae et mortalia corda

per gentes humilis stravit pavor: ille flagranti
aut Athon aut Rhodopen aut alta Ceraunia telo
deicit3 ingeminant austri et densissimus imber3
nunc nemora ingenti vento, nune litora plangunt.
hoc metuens caeli menses et sidera serva,
frigida Saturni sese quo stella receptet,

quos ignis caelo Cyllenius erret in orbis.

in primis venerare deos, atque annua magnae
sacra refer Cereri laetis operatus in herbis,
extremae sub casum hiemis, iam vere sereno.
tum pingues agni et tum mollissima vina:

37

305

310

-315

320

325

330

, 335-

340

