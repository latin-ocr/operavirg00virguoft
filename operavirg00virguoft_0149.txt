AENEIDOS LIB. ΙΙ.

ascensu supero, atque arrectis auribus adsto:
in segetem veluti cum flamma furentibus austris
incidit, aut rapidus montano flumine torrens
sternit agros, sternit sata laeta boumque labores,
praecipitesque trahit silvas; stupet inscius alto
accipiens sonitum saxi de vertice pastor.
tum vero manifesta fides, Danaumque patescunt
insidiae. iam Deiphobi dedit ampla ruinam
Volcano superante domus, iam proximus ardet
Ucalegon ; Sigea igni freta lata relucent.
exoritur clamorque virum clangorque tubarum.
arma amens capio 3 nee sat rationis in armis3
sed glomerare manum bello et concurrere in arcem
cum sociis ardent animi 3 furor iraque mentem
praecipitant, pulchrumque mori succurrit in armis.
Ecce autem telis Panthus elapsus Achivom,
Panthus Othryades, areis Phoebique sacerdos,
sacra manu victosque deos parvumque nepotem
ipse trahit, cursuque amens ad limina tendit.

„quo res summa loco, Panthu? quam prendimus arcen1?“

vix ea fatus eram, gemitu cum talia reddit.

„venit summa dies et ineluctabile tempus
Dardaniae. fuimus Troes, fuit Ilium et ingens
gloria Teucrorum3 ferus omnia Iuppiter Argos
transtulit3 incensa Danai dominantur in urbe.
arduus armatos mediis in moenibus adstans

fundit equus, xictorque Sinon incendia miscet
insultans. portis alii bipatentibus adsunt,

milia quot magnis umquam venere Mycenis3
obsedere alii telis angusta viarum

oppositis 3 stat ferri acies mucrone corusco

stricta, parata neei3 vix primi proelia temptant
portarum vigiles, et caeco Marte resistunt.“
talibus Othryadae dictis et numine divom

in flammas et in arma feror, quo tristis Erinys,
quo fremitus vocat et sublatus ad aethera clamor.
addunt se socios Ripheus et maximus armis
Epytus, oblati per lunam, Hypanisque Dymasque,
et lateri adglomerant nostro, iuvenisque Coroebus,

’ 117

305

310

315

320

325

330

335

340

