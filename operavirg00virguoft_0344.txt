520

312 P. VERGILII MARONIS

sic ait ct paribus Messapum in proelia dictis
hortatur sociosque duces et pergit in hostem.
cst curvo anfractu valles, adcommoda fraudi
armorumque dolis, quam densis frondibus atrum
urguet utrimque latus, tenuis quo semita ducit

· · angustaeque ferunt fauces aditusque maligni.

530

hanc super in speculis summoque in vertice montis
planities ignota iacet, tutique recessus,
seu dextra laevaque velis occurrere pugnae,
sive instare iugis et grandia volvere saxa.
huc iuvenis nota fertur regione viarum,
arripuitque locum et silvis insedit iniquis.
Velocem interea superis in sedibus Opim,
unam ex virginibus sociis sacraque caterva,

» compellabat et has tristis Latonia voces

535

540

545

550

555

ore dabat: „graditur bellum ad crudele Camilla,
o virgo, et nostris nequiquam cingitur armis,
cara mihi ante alias. neque enim novus iste Dianae
venit amor, subitaque animum dulcedine movit.
pulsus ob invidiam regno viresque superbas
Priverno antiqua Metabus cum excederet urbe,
infantem fugiens media inter proelia belli

sustulit exsilio comitem, matrisque vocavit
nomine Casmillae, mutata parte, Camillam.

ipse sinu prae se portans iuga longa petebat
solorum nemorum: tela undique saeva premebant
et circumfuso volitabant milite Volsci.

ccce, fugae medio, summis Amasenus abundans
spumabat ripis, tantus se nubibus imber

ruperat. ille innare parans infantis amore
tardatur, ‘caroque oneri timet. omnia secum
versanti subito vix haec sententia sedit:

telum inmane, manu valida quod forte gerebat
bellator, solidum nodis et robore cocto,

huic natam, libro et silvestri subere clausam,
inplicat atque habilem mediae circumligat hastac3
quam dextra ingenti librans ita ad aethera fatur:
‚alma, tibi hanc, nemorum cultrix, Latonia virgo,
ipse pater famulam voveo ; tua prima per auras

