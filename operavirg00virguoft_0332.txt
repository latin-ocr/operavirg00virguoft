55

60

65

70

75

80

85

90

300 Ρ. VERGILII MARONIS

debentem vano maesti comitamur honore.

infelix, nati funus crudele videbisl

hi nostri reditus exspectatique triumphi?

haec mea magna fides? at non, Euandre, pudendis

volneribus pulsum aspicies, nec sospite dirum

optabis nato funus pater. hei mihi, quantum

praesidium Ausonia et quantum tu perdis, Iule!“
Haec ubi deflevit, tolli miserabile corpus

imperat et toto lectos ex agmine mittit

mille viros, qui supremum comitentur honorem,

intersintque patris lacrimis, solatia luctus

exigua ingentis, misero sed debita patri.

haud segnes alii crates et molle feretrum

arbuteis texunt virgis et vimine querno,

exstructosque toros obtentu frondis inumbrant.

hic iuvenem agresti sublimem stramine ponunt,

qualem virgineo demessum pollice florem

seu mollis violae seu languentis hyacinthi,

eui neque fulgor adhuc, nec dum sua forma recessit3

non iam mater alit tellus viresque ministrat.

turn geminas vestes auroque ostroque rigentes

extulit Aeneas, quas illi laeta laborum

ipsa suis quondam manibus Sidonia Dido

fecerat et tenui telas discreverat auro.

harum unam iuveni supremum maestus honorem

induit, arsurasque comas obnubit amictu3

multaque praeterea Laurentis praemia pugnae

aggerat et longo praedam iubet ordine duci.

addit equos et tela, quibus spoliaverat hostem.

vinxerat et post terga manus, quos mitteret umbris

inferias, caeso sparsurus sanguine flammam,

indutosque iubet truncos hostilibus armis

ipsos ferre duces, inimicaque nomina figi.

ducitur infelix aevo confectus Acoetes,

pectora nunc foedans pugnis, nunc unguibus ora3

sternitur et toto proiectus corpore terrae.

ducunt et Rutulo perfusos sanguine currus.

post bellator equus, positis insignibus, Aethon,

it lacrimans, guttisque humectat grandibus ora.

