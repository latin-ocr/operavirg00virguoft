AENEIDOS LIB. VI. ’ 193

ire ad conspectum cari genitoris et ora

contingat3 doceas iter et saera ostia pandas.

illum ego per flammas et mille sequentia tela 110
eripui his humeris, medioque ex hoste recepi ;

ille meum comitatus iter maria omnia mecum

atque omnis pelagique minas caelique ferebat,

invalidus, vires ultra sortemque senectae.

quin, ut te supplex peterem et tua limina adirem, 115 ἡ

idem orans mandata dabat. gnatique patrisque,

alma, precor, miserere, —— potes namque omnia, nec te

nequiquam lucis Hecate praefecit Avernis3 —-

si potuit manis accersere coniugis Orpheus

Threicia fretus cithara fidibusque canoris, 120

si fratrem Pollux alterna morte redemit,

itque reditque viam totiens. quid Thesea, magnum

quid memorem Alciden? et mi genus ab Iove summo.“
Talibus orabat dictis arasque tenebat, ⁴

cum sic orsa loqui vates: „sate sanguine divom, ’ 125

Tros Anchisiada, facilis descensus Avern03

noctes atque dies patet atri ianua Ditis 3

sed revocare gradum superasque evadere ad auras,

hoc opus, hic labor est. pauci, quos aequus amavit

Iuppiter aut ardens evexit ad aethera virtus, 130

dis geniti potuere. tenent media omnia silvae, “

Cocytosque sinu labens circumvenit atro.

quod si tantus amor menti, si tanta cupido

bis Stygios innare lacus, bis nigra videre

Tartara et insano iuvat indulgere labori, 135

accipe quae peragenda prius. latet arbore opaca

aureus et foliis et lento vimine ramus,

Iunoni infernae dictus sacer3 hunc tegit omnis

lucus et obscuris claudunt convallibus umbrae.

sed non ante datur telluris operta subire, 140

auricomos quam qui decerpserit arbore fetus.

hoc sibi pulchra suum ferri Proserpina munus

instituit. primo avolso non deficit alter

aureus et similis frondescit virga metallo·

ergo alte vestiga oculis et rite repertum - 145

carpe manu ; namque ipse volens facilisque sequetur, ’

Ver-ymas. 1 3

