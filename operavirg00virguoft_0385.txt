CULEX.

hac querulas referunt voces, quis nantia limo

corpora lympha fovet, sonitus alit aeris echo,

argutis et cuncta fremunt ardore cicadis.

at circa passim fessae cubuere capellae,

excelsisque super dumis, quos leniter adflans

aura susurrantis poscit confundere venti.
Pastor, ut ad fontem densa requievit in umbra,

mitem concepit proiectus membra soporem,

anxius insidiis nullis3 sed lentus in herbis

securo pressos somno mandaverat artus.

stratus humi dulcem capiebat corde quietem,

ni fors incertos iussisset ducere casus.

nam solitum volvens ad tempus tractibus isdem ⁷

inmanis vario maculatus corpore serpens,

mersus ut in limo magno subsideret aestu,

obvia vibranti carpens gravis aera trilingui,

squamosos late torquebat motibus orbes,

⁴⁵ tollebant aurae venientis ad omnia visus.

iam magis atque magis corpus revolubile volvens

attollit nitidis pectus fulgoribus atque

sublimi cervice caput, cui crista superne

edita purpureo lucens maculatur amictu,

adspectuque micat flammarum lumina torvo.

metata est late circum loca, cum videt ingens

adversum recubare ducem gregis. acrior instat

lumina diffundens intendere et obvia ,torvo

saepius arripiens infringere, quod sua quisquam

ad vada venisset. naturae comparat arma:

ardet mente, furit stridoribus, intonat ore,

flexibus et versis torquetur corporis orbis,

manant sanguineae per tractus undique guttae,

spiritibus rumpit fauces. quo cuncta parante

parvulus hunc propior humoris terret alumnus

et mortem vitare monet: per acumina namque

qua diducta genas pandebant lumina gemmis,

ac senioris erat naturae pupula, telo

icta levi. tum prosiluit furibundus et illum

obtritum morti misit: cui dissitus omnis

spiritus excessit sensus. tum torva tenentem
Veryile'ux. 23

353

150

155

160

165

170

175

180

185

