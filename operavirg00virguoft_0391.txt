enus.

Hunc ubi sollicitum dimisit inertia vitae,
interius graviter regementem, nec tulit ultra
sensibus infusum culicis de morte dolorem, —
quantumcumque sibi vires tribuere seniles,
quis tamen infestum pugnans devicerat hostem, —
rivum propter aquae viridi sub fronde latentem
conformare locum capit inpiger3 hunc et in orbem
destinat ac ferri capulum repetivit in usum,
gramineam viridi fodiens de cespite terram.
iam memor inceptum peragens sibi cura laborem
congestum cumulavit opus, atque· aggere multo
telluris tumulus formatum crevit in orbem;
quem circum lapidem levi de marmore formans
conserit, adsiduae curae memor. hic et acanthus
et rosa purpureum crescit rubicunda colore,
et violae omne genus3 hic est et Spartica myrtus
atque hyacinthus et hic Cilici crocus editus arvo,
laurus item Phoebi surgens decus, hic rhododaphne
liliaque et roris non avia cura marini,
herbaque turis opes priscis imitata Sabina,
chrysanthesque, hederaeque nitor pallente corymbo,
et bocchus Libyae regis memor3 hic amaranthus
bumastusque virens et semper florida tinus.
non illinc narcisus abest, cui gloria formae
igne Cupidineo proprios exarsit in artus.
et quoscumque novant vernantia tempora flores,
his tumulus super inseritur3 tum fronte locatur
elogium, tacita format quod littera voce:

„parve culex, pecudum custos tibi tale merenti
funeris officium vitae pro munere reddit.“

O I R I S
AD MESSALLAM.

Etsi me, vario iactatum laudis amore
inritaque expertum fallacis praemia volgi,
Cecropius suaves exspirans hortulus auras
florentis viridi sophiae complectitur umbra, —-

359

385

390

395

400

405

410

