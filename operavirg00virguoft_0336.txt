304 P. VERGILII MARONIS

nec numero nec honore cremant3 tune undique vasti
certatim crebris conlucent ignibus agri.

210 tertia lux gelidam caelo dimoverat umbram:
maerentes altum cinerem et confusa mebant
ossa focis, tepidoque onerabant aggere terrae.
iam vero in tectis, praedivitis urbe Latini,
praecipuus fragor et longi pars maxima luctus.

‘215 hic matres miseraeque nurus, hic cara sororum
pectora maerentum, puerique parentibus orbi
dirum exsecrantur bellum Turnique hymenaeos;
ipsum armis, ipsumque iubent decernere ferro,
qui regnum Italiae et primos sibi poscat honores.

220 ingravat haec saevus Drances, solumque vocari
testatur, solum posci in certamina Turnum.
multa simul contra variis sententia dictis
pro Turno, et magnum reginae nomen obumbrat3
multa virum meritis sustentat fama tropaeis.

225 Hos inter motus, medio in flagrante tumultu,
ecce super maesti magna Diomedis ab urbe
legati responsa ferunt: nihil omnibus actum
tantorum inpensis operum, nil dona neque aurum
nec magnas valuisse preces, alia arma Latinis

230 quaerenda aut pacem Troiano ab rege petendum.
deficit ingenti luctu rex ipse Latinus.
fatalem Aenean manifesto numine ferri
admonet ira deum tumulique ante ora recentes.
ergo concilium magnum primosque suorum

235 imperio accitos alta intra limina cogit.
olli convenere, fluuntque ad regia plenis
tecta viis. sedet in mediis et maximus aevo
et primus sceptris haud laeta fronte Latinus.
atque hic legatos Aetola ex urbe remissos,

240 quae referant, fari iubet, et responsa reposcit
ordine cuncta suo. tum facta silentia linguis,
et Venulus dicto parens ita farier infit:

„Vidimus, ο cives, Diomedem Argivaque castra,
atque iter emensi casus superavimus omnis,

‘245 contigimusque manum, qua concidit Ilia tellus.
ille urbem Argyripam patriae cognomine gentis

