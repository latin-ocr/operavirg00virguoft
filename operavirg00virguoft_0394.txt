362 P. VERGILII MARONIS

ausa quod est mulier numen fraudare deorum
et dictam Veneri voto intervertere poenam,

85 quam mala multiplici iuvenum quod saepta caterva
dixerat atque animo meretrix iactata ferarum,
infamem tali meritorum more fuisse,
docta Palaephatia testatur voce papyrus.
quidquid et ut quisque est tali de clade locutus,

90 omnia sint: potius liceat notescere Cirin,
atque unam ex multis Scyllam non esse puellis.
quare quae, cantus meditanti mittere certos,
magna mihi cupido tribuistis praemia, divae
Pierides - quarum castos calparia postes

95 munere saepe meo inficiunt, foribusque hyacinthi
deponunt flores aut suave rubens narcissus
aut crocus alterna coniungens lilia caltha,
sparsaque liminibus floret rosa —, nunc age, divae,
praecipue nostro nune adspirate labori,

100 atque novum aeterno praetexite honore volumen.

Sunt Pandioniis vicinae sedibus urbes

Actaeos inter colles et candida Thesei
purpureis late ridentia litora conchis,
quarum non ulli fama concedere digna

105 stat Megara, Actaei quondam munita labore
Alcathoae Phoebique: deus namque adfuit illi3
unde etiam citharae voces imitatus acutas
saepe lapis recrepat Cyllenia murmura pulsus,
et veterem sonitu Phoebi testatur amorem.

110 hanc urbem, ante alios qui tunc florebat in armis,
fecerat infestam populator remige Minos,
hospitio quod se Nisi Polyidos avito
Carpathium fugiens et flumina Caeratea
texerat. hunc bello repetens Gortynius heros

115 Attica Cretaea sternebat rura sagitta.
sed neque tunc cives, neque tunc rex ipse veretur
infesto ad muros volitantes agmine turmas
vincere et indomitas virtute retundere mentes,
responsum quoniam satis est meminisse deorum.

120 nam capite a summo regis —- mirabile dictu -
candida caesaries -— florebant tempora lauro --

