AENEIDOS LIB. X.

exitium infelix! nunc alte volnus adactum1

idem ego, nate, tuum maculavi crimine nomen,
pulsus ob invidiam solio sceptrisque paternis.
debueram patriae poenas odiisque meorum:
omnis per mortis animam sontem ipse dedisseml

nunc vivo, neque adhuc homines lucemque relinquo.

sed linquam.“ simul hoc dicens attollit in aegrum
se femur et, quamquam vis alto volnere tardat,
haud deiectus equum duci iubet. hoc decus illi,
hoc solamen erat, bellis hoc vietor abibat
omnibus. adloquitur maerentem et taJibus infit:
„Rhaebe‚ diu, res si qua diu mortalibus ulla est,
viximus. aut hodie victor spolia illa eruenta

ct caput Aeneae referes, Lausique dolorum
ultor eris mecum, aut, aperit si nulla viam vis,
occumbes pariter3 neque enim, fortissime, credo,
iussa aliena pati ct dominos dignabere Teuc1·os.“
dixit et exceptus tergo consueta locavit
membra, manusque ambas iaculis oneravit acutis,
aere caput fulgens, cristaque hirsutus equina.
sic cursum in medios rapidus dedit. aestuat ingens
uno in corde pudor mixtoque insania luctu,
atque hic Aenean magna ter voce vocavit.
Aeneas adgnovit enim, laetusque precaturz

„sie pater ille deum faciat, sic altus Apollo!
incipias conferre manum.“

tantum effatus et infesta subit obvius hasta.

ille autem: „quid me erepto, saevissime, nato
terres? haec via sola fuit, qua perdere posses.
nec mortem horremus, nec divom parcimus ulli.
desine, iam venio moriturus et haec tibi porto
dona prius.“ dixit, telumque intorsit in hostem3
inde aliud super atque aliud figitque, volatque
ingenti gyro, sed sustinet aureus umbo.

ter circum adstantem laevos equitavit in orbes
tela manu iaciens, ter secum Troius heros
inmanem aerato circumfert tegmine silvam.

inde ubi tot traxisse moras, tot spicula taedet
vellere et urguetur pugna congressus iniqua,

297

850

855

860

865

870

8 ῖῘ)

880

885

