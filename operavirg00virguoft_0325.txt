AENEIDOS LIB X. 293

obvia ventorum furiis expostaque ponto,

vim cunctam atque minas perfert caelique marisque,

ipsa inmota manens; prolem Dolichaonis Hebrum 695
sternit humi, cum quo Latagum Palmumque fugacem,

sed Latagum saxo atque ingenti fragmine montis

occupat os faciemque adversam, poplite Palmum

succiso volvi segnem sinit, armaque Lauso

donat habere humeris et vertice figere cristas. τοι)
nec non Euanthen Phrygium, Paridisque Mimanta

aequalem comitemque, una quem nocte Theano

in lucem genitori Amyco dedit et face praegnans

Cisseis regina Parim creat: urbe paterna

occubat, ignarum Laurens habet ora Mimanta. 705
ac velut ille canum morsu de montibus altis

actus aper, multos Vesulus quem pinifer annos

defendit, multosque palus Laurentia, silva

pastus arundinea, postquam inter retia ventum est,

substitit, infremuitque ferox et inhorruit armos; 710
nec cuiquam irasci propiusve accedere virtus,

sed iaculis tutisque procul clamoribus instant:

haud aliter, iustae quibus est Mezentius irae,

non ulli est animus stricto concurrere ferro ;

missilibus longe et vasto clamore lacessunt. 715
ille autem inpavidus partis cunctatur in omnis,

dentibus infrendens, et tergo decutit hastas.

venerat antiquis Corythi de finibus Acron,

Graius homo, infectos linquens profugus hymenaeos.

hunc ubi miscentem longe media agmina vidit, 720
purpureum pennis et pactae coniugis ostro,

inpastus stabula alta leo ceu saepe peragrans,

suadet enim vesana fames, si forte fugacem

conspen’t capream aut surgentem in cornua cervum,

gaudet, hians inmane, comasque arrexit et haeret 725
visceribus super incumbens 3 lavit inproba taeter

ora cruor:

sic ruit in densos alacer Mezentius hostis.

sternitur infelix Acron et calcibus atram

tundit humum exspirans, infractaque tela cruentat. ⁷30
atque idem fugientem haud est dignatus Oroden

