292 P. VERGILII MARONIS

qua rex Clusinis advectus Osinius oris.
655 huc sese trepida Aeneae fugientis imago
conicit in latebras, nec Turnus segnior instat,
exsuperatque moras et pontes transilit altos.
vix proram attigerat: rumpit Saturnia funem,
avolsamque rapit revoluta per aequora navem.
1550 illum autem Aeneas absentem in proelia poscit3
obvia multa virum demittit corpora morti.
tum levis haud ultra latebras iam quaerit imago,
sed sublime volans nubi se inmiscuit atrae,
cum Turnum medio interea fert aequore turbo.
005 respicit ignarus rerum ingratusque salutis
ct duplicis cum voce manus ad sidera tendit:
„omnipotens genitor, tanton me crimine dignum
duxisti et talis voluisti expendere poenas? v
quo feror? unde abii? quae me fuga, quemve reducit?
670 Laurentisne iterum muros aut castra videbo?
quid manus illa virum, qui me meaque arma secuti?
quosne — nefas — omnis infanda in morte reliqui,
et ,nunc palantes video, gemitumque cadentum
accipio? quid ago? aut quae iam satis ima dehiscat
675 terra mihi? vos o potius miserescite, venti3
in rupes, in saxa —— volens vos Turnus adoro ———
ferte ratem, saevisque vadis inmittite Syrtis,
quo neque me Rutuli, nec conscia fama sequatur.“
hacc memorans animo nunc huc, nunc fluctuat illuc,
680 an sese mucroni ob tantum dedecus amens
induat et crudum per costas exigat ensem,
fluctibus an iaciat mediis et litora nando
curva petat, Teucrumque iterum se reddat in arma.
ter conatus utramque viam, ter maxima Iuno
685 continuit, iuvenemque animi miserata repressit.
labitur alta secans fluctuque aestuque secundo
et patris antiquam Dauni defertur ad urbem.
At Iovis interea monitis Mezentius ardens
succedit pugnae, Teucrosque invadit ovantes.
690 concurrunt Tyrrhenae acies, atque omnibus uni,
uni odiisque viro telisque frequentibus instant.
illc velut rupes, vastum quae prodit in aequor,

