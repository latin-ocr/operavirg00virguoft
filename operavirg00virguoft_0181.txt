AENEIDOS LIB. lv.

AENEIDOS

LIBER IV.

At regina gravi iamdudum saucia cura
volnus alit venis et cacco carpitur igni.
multa viri virtus animo, multusque recursat
gentis honos; haerent infixi pectore voltus
verbaque, nec placidam membris dat cura quictem.
postera Phoebea lustrabat lampade terras
humentemque aurora polo dimoverat umbram,
cum sic unanimam adloquitur male sana sororem:
„Anna soror, quae me suspensam insomnia terrent!
quisnovus hic nostris successit sedibus hospes,
quem sese ore ferens! quam forti pectore et armis!
credo equidem, nec vana fides, genus esse deorum.
. degeneres animos timor arguit. heu, quibus ille
iactatus satis! quae bella exhausta canebat!
si mihi non animo fixum inmotumque sederet,
ne cui me vinclo vellem sociare iugali,
postquam primus amor deceptam morte fefellit3
si non pertaesum thalami taedaeque fuisset,
huic uni forsan potui succumbere culpae.
Anna, fatebor enim, miseri post fata Sychaei
coniugis et sparsos fraterna caede Penates
solus hic inflexit sensus, animumque labantem
inpulit. adgnosco veteris vestigia fiammae.
sed mihi vel tellus optem prius ima dehiscat
vel pater omnipotens adigat me fulmine ad umbras,
pallentes umbras Erebi noctemque profundam,
ante, pudor, quam te violo aut tua iura resolvo.
ille meos, primus qui me sibi iunxit, amores
abstulit3 ille habeat secum servetque sepulchrof‘

149

10

15

20

