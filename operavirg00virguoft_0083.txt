 

GEORGICON LIB. 11.

nam saepe incautis pastoribus excidit ignis,
qui furtim pingui primum sub cortice tectus
robora conprendit, frondesque elapsus in altas
ingentem caelo sonitum dedit3 inde secutus
per ramos victor perque alta cacumina regnat,
et totum involvit flammis nemus et ruit atram
ad caelum picea crassus caligine nubem,
= praesertim si tempestas a vertice silvis
incubuit, glomeratque ferens incendia ventus.
hoc ubi, non a stirpe valent caesaeque reverti
possunt atque ima similes revirescere terra 3
’ infelix superat foliis oleaster amaris.

Nec tibi tam prudens quisquam persuadeat auctor
tellurem borea rigidam spirante movere.
1 rura gelu tunc claudit hiems: nec semine iacto
ι concretam patitur radicem adfigere terrae.
ξ optima vinetis satio, cum vere rubenti
candida venit avis longis mvisa colubris,
prima vel autumni sub frigora, cum rapidus Sol

ζ nondum hiemem contingit equis, iam praeterit aestas.

¹' ver adeo frondi nemorum, ver utile silvis,
, vere tument terrae et genitalia semina poscunt.
tum pater omnipotens fecundis imbribus Aether
coniugis in gremium laetae descendit et omnes
magnus alit, magno commixtus corpore, fetus.
avia tum resonant avibus virgulta canoris,
et Venerem certis repetunt armenta diebus3
parturit almus ager, zephyrique tepentibus auris
laxant arva sinus3 superat tener omnibus humor,
inque novos soles audent se germina tuto
credere, nec metuit surgentes pampinus austros
¹ aut actum caelo magnis aquilonibus imbrem,
. sed trudit gemmas et frondes explicat omnes.
χ non alios prima nascentis origine mundi
ἶ inluxisse dies aliumve habuisse tenorem
’ crediderim: ver illud erat, ver magnus agebat
’ orbis et hiberni parcebant flatibus euri,
cum primae lucem pecudes hausere, virumque
terrea progenies duris caput extulit arvis,

4*

305

310

315

320

330

335

340

