AENEIDOS LIB. XI. 301

hastam alii galeamque ferunt3 nam cetera Turnus
victor habet. tum maesta phalanx Teucrique sequuntur
Tyrrhenique omnes et versis Arcades armis.
postquam omnis longe comitum praecesserat ordo,
substitit Aeneas, gemituque haec edidit alto: 95
„nos alias hinc ad lacrimas eadem horrida belli
fata vocant: salve aeternum mihi, maxime Palla,
actcrnumque vale.“ nec plura effatus ad altos
tendebat muros, gressumque in castra serebat.
Iamque oratores aderant ex urbe Latina, 100
velati ramis oleae, veniamque rogantes:
corpora, per campos ferro quae fusa iacebant,
redderet ac tumulo sineret succedere terrae3
nullum cum victis certamen et aethere cassis3
parceret hospitibus quondam socerisque vocatis. 105
quos bonus Aeneas haud aspernanda precantes
prosequitur venia et verbis haec insuper addit:
„quaenam vos tanto fortuna indigna, Latini,
inplicuit bello, qui nos fugiatis amicos?
pacem me exanimis et Martis sorte peremptis 110
oratis? equidem et vivis concedere vellem.
nec veni, nisi sata locum sedemque dedissent3
nec bellum cum gente gero: rex nostra reliquit
hospitia et Turni potius se credidit armis.
aequius huic Turnum fuerat se opponere morti. 115
si bellum finire manu, si pellere Teucros
apparat, his mecum decuit concurrere telis 3
vixet, cui vitam deus aut sua dextra dedisset.
nunc ite et miseris supponite civibus ignem.“
dixerat Aeneas. illi obstupuere silentes, 120
conversique oculos inter se atque ora tenebant.

tum senior semperque odiis et crimine Drances
infensus iuveni Turno sic ore vicissim

orsa refert: „o fama ingens, ingentior armis,

vir Troiane, quibus caelo te laudibus aequem? 1‘25
iustitiane prius mirer, belline laborum?

nos vero haec patriam grati referemus ad urbem,

ct te, siqua viam dederit fortuna, Latino

iungemus regi. quaerat sibi foedera Turnus.

