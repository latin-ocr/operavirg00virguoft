AENEIDOS LIB. VII.

Roma colit, cum prima movent in proelia Martem,
sive Getis inferre manu lacrimabile bellum
Hyrcanisve Arabisve parant, seu tendere ad Indos
auroramque sequi Parthosque reposcere signa.
sunt geminae belli portae, sic nomine dicunt,
religione sacrae et saevi formidine MartisÍ¾
centum aerei claudunt vectes aeternaque *ferri
robora, nec custos absistit limine lanus3
has, ubi certa sedet patribus sententia pugnae,
ipse Quirinali trabea cinctuque Gabino
insignis reserat stridentia limina consu13
ipse vocat pugnas, sequitur tum cetera pubes,
aereaque adsensu conspirant cornua rauco.
hoc et tum Aeneadis indicere bella Latinus
more iubebatur tristisque recludere portas.
abstinuit tactu pater, aversusque refugit
foeda ministeria et caecis se condidit umbris.
tum regina deum caelo delapsa morantis
inpulit ipsa manu portas et cardine verso
belli ferratos rumpit Saturnia postes.
ardet inexcita Ausonia atque inmobilis ante3
pars pedes ire parat campis, pars arduus altis
pulverulentus equis surit3 omnes arma requirunt.
pars levis clipeos et spicula lucida tergent
arvina pingui, subiguntque in cote secures3
signaque ferre iuvat sonitusque audire tubarum.
quinque adeo magnae positis incudibus urbes
tela novant, Atina potens Tiburque superbum,
Ardea Crustumerique et turrigerae Antemnae.
tegmina tuta cavant capitum, flectuntque salignas
umbonum crates3 alii thoracas aenos
aut levis ocreas lento ducunt argent03
vomeris huc et falcis honos, huc omnis aratri
cessit amor3 recoquunt patrios fornacibus enses.
classica iamque sonant, it bello tessera signum.
hic galeam tectis trepidus rapit, ille frementis
ad iuga cogit equos, clipeumque auroque trilicem
loricam induitur, fidoque accingitur ense.

Pandite nunc Helicona, deae, cantusque movete,

229

605

610

615

620

625

630

635

640

