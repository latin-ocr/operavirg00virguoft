132 Ρ. VERGILII MARONIS

Inde, ubi prima fides pelago, placataque venti

70 dant maria et lenis crepitans vocat auster in altum,
deducunt socii naves et litora conplent.

t provehimur portu, terraeque urbesque recedunt.
sacra mari colitur medio gratissima tellus
Nereidum matri et Neptuno Aegaeo,

75 quam pius Arcitenens oras et litora circum
errantem Mycono celsa Gyaroque revinxit,
inmotamque coli dedit et contemnere ventos.
huc feror3 haec fessos tuto placidissima portu
accipit. egressi veneramur Apollinis urbem.

80 rex Anius, rex idem hominum Phoebique sacerdos,
vittis et sacra redimitus tempora lauro,
accurrit3 veterem Anchisen adgnovit amicum.
iungimus hospitio dextras et tecta subimus.

Templa dei saxo venerabar structa vetusto:

85 „da propriam, Thymbraee, domum3 da moenia fessis
et genus et mansuram urbem ; serva altera Troiae
Pergama, reliquias Danaum atque inmitis Achilli.
quem sequimur? quove ire iubes? ubi ponere sedes?
da, pater, augurium, atque animis inlabere nostris.“

90 Vix ea fatus eram: tremere omnia visa repente,
liminaque laurusque dei, totusque moveri
mons circum et mugire adytis cortina reclusis.
submissi petimus terram et vox fertur ad auris:
„Dardanidae duri, quae vos a stirpe parentum

95 prima tulit tellus, eadem vos ubere laeto
accipiet reduces. antiquam exquirite matrem.
hic domus Aeneae cunctis dominabitur oris
et nati natorum et qui nascentur ab illis.“
haec Phoebus, mixtoque ingens exorta tumultu

100 laetitia, et cuncti quae sint ea moenia quaerunt,
quo Phoebus vocet errantis iubeatque reverti.
tum genitor, veterum volvens monumenta virorum,
„audite, o proceres,“ ait, „et spes discite vestras:
Creta Iovis magni medio iacet insula ponto,

105 mons Idaeus ubi et gentis cunabula nostrae.
centum urbes habitant magnas, uberrima regna, j}
maximus unde pater, si rite audita recordor,

 

