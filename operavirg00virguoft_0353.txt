AENEIDOS LIB. XI. 321

tuta petunt et equis aversi ad moenia tendunt.

nec quisquam instantis Teucros letumque ferentes

sustentare valet telis aut sistere contra3

sed laxos referunt humeris languentibus arcus, ·

quadrupedumque putrem cursu quatit ungula campum. 875

volvitur ad muros caligine turbidus atra

pulvis et e speculis percussae pectora matres

femineum clamorem ad caeli sidera tollunt.

qui cursu portas primi inrupere patentes,

hos inimica super mixto premit agmine turba 3 880

nec miseram effugiunt mortem, sed limine in ipso,

moenibus in patriis atque intra tuta domorum

confixi exspirant animas. pars claudere portas3

nec sociis aperire viam, nec moenibus audent

accipere orantes, oriturque miserrima caedes 885

defendentum armis aditus inque arma ruentum.

exclusi ante oculos lacrimantumque ora parentum

pars in praecipitis fossas urguente ruina

volvitur, inmissis pars caeca et concita frenis

arietat in portas et duros obice postis. 890

ipsae de muris summo certamine matres, —

monstrat amor verus patriae —- ut videre Camillam,

tela manu trepidae iaciunt, ac robore duro

stipitibus ferrum sudibusque imitantur obustis

praecipites, primaeque mori pro moenibus audent. 895
Interea Turnum in silvis saevissimus inplet ·

nuntius et iuveni ingentem fert Acca tumultum}

deletas Volscorum acies, cecidisse Camillam,

ingruere infensos hostis et Marte secundo

omnia corripuisse, metum iam ad moenia ferri. 900

ille furens — et saeva Iovis sic numina poscunt -—

deserit obsessos colles, nemora aspera linquit.

vix e conspectu exierat campumque tenebat,

cum pater Aeneas, saltus ingressus apertos,

exsuperatque iugum silvaque evadit opaca. 905

sic ambo ad muros rapidi totoque feruntur

agmine, nec longis inter se passibus absunt, ⁴

ac simul Aeneas fumantes pulvere campos

prospexit longe Laurentiaque agmina vidit,
Veryz'lius. 2 1

