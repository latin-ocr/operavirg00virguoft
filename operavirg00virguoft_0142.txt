110 ‘ P. VERGILII MARONIS

hic Dolopum manus, hic saevus tendebat Achilles3

30 classibus hic locus3 hic acie certare solebant.

35

40

45

50

55

60

65

pars ,stupet innuptae donum exitiale Minervae

et molem mirantur equi 3 primusque Thymoetes

duci intra muros hortatur et arce locari,

sive dolo, seu iam Troiae sic fata ferebant.

at Capys, et quorum melior sententia menti,

aut pelago Danaum insidias suspectaque dona

praecipitare iubent subiectisque urere flammis,

aut terebrare cavas uteri et temptare latebras.

scinditur incertum studia in contraria volgus.
Primus ibi ante omnis, magna comitante caterva,

Laqcoon ardens summa decurrit ab arce,

et procul: „o miseri, quae tanta insania, cives?

creditis avectos hostis? aut ulla putatis

dona carere dolis Danaum? sic notus Ulixes?

aut hoc inclusi ligno occultantur Achivi,

aut haec in nostros fabricata est machina muros,

inspectura domos venturaque desuper urbi,

aut aliquis latet error; equo ne credite, Teucri.

quidquid id est, timeo Danaos et dona ferentes.“

sic fatus validis ingentem viribus hastam

in latus inque feri curva-m conpagibus alvum

contorsit. stetit illa tremens, uteroque recusso

insonuere cavae gemitumque dedere cavernae.

et, si fata deum, si mens non laeva fuisset,

inpulerat ferro Argolicas foedare latebras, q

Troiaque nunc staret Priamique arx alta maneret.
Ecce, manus iuvenem interea post terga revinctum

pastores magno ad regem clamore trahebant

Dardanidae, qui se ignotum venientibus ultro,

hoc ipsum ut strueret Troiamque aperiret Achivis,

obtulerat, fidens animi, atque in utrumque paratus,

seu versare dolos, seu certae occumbere morti.

undique visendi studio Troiana iuventus

circumfusa ruit, certantque inludere capto.

accipe nunc Danaum insidias, et crimine ab uno

disce omnes.

namque ut conspectu in medio turbatus, inermis,

