378 Ρ. VERGILII MARONIS

victor adest, magni magnum decus ecce triumphi,
victor, qua terrae quaque patent maria,
5 horrida barbaricae portans insignia pugnae,
magnus ut Oenides, utque superbus Eryx;
nec minus idcirco nostros expromere cantus
maximus et sanctos dignus inire choros.
hoc itaque insuetis iactor magis, optime, curis,
10 quid de te possim scribere, quidve tibi.
namque — fatebor enim — quae maxima deterrendi
debuit, hortandi maxima caussa fuit.
pauca tua in nostras venerunt carmina chartas,
carmina cum lingua, tum sale Cecropio,
15 carmina, quae Pylium, saeclis accepta futuris,
carmina, quae Pylium vincere digna senem.
molliter hic viridi patulae sub tegmine quercus
Moeris pastores et Meliboeus erant,
dulcia iactantes alterno carmina versu,
20 qualia Trinacriae doctus amat iuvenis.
certatim ornabant omnes heroida divae,
certatim divae munere quaeque suo·
felicem ante alias tanto scriptore puellaml
altera non fama dixerit esse prior:
25 non illa, Hesperidum ni munere capta fuisset,
quae volucrem cursu vicerat Hippomenem;
candida cycneo non edita Tyndaris ovo,
non supero fulgens Cassiopea polo,
non defensa diu volucrum certamine equorum,
30 optabant Graiae quam sibi quaeque manus,
saepe animam generi pro qua pater inpius hausit,
saepe rubro Eleis sanguine fluxit humus3
regia non Semele, non Inachis Acrisione,
inmitti expertae fulmine et imbre Iovem ;
35 cuius et ob raptum pulsi liquere penates
Tarquinii patrios, filius atque pater,
illo quo primum dominatus Roma superbos
mutavit placidis tempore consulibus.
multa, neque inmeritis, donavit praemia alumnis,
40 praemia Messallis maxima Poplicolis.
nam quid ego inmensi memorem studia ista laboris?
horrida quid durae tempora militiae?

