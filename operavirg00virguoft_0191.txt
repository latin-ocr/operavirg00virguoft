AENEIDOS LIB. IV.

i, sequere Italiam ventis, pete regna per undas.
spero equidem mediis, si quid pia numina possunt,
supplicia hausurum scopulis et nomine Dido
saepe vocaturum. sequar atris ignibus absens
et, cum frigida mors anima seduxerit artus,
omnibus umbra locis adero. dabis, inprobe, poenas.
audiam, et haec manes veniet mihi fama sub imos.“
his medium dictis sermonem abrumpit et auras
aegra fugit, seque ex oculis avertit et aufert,
linquens multa metu cunctantem et multa parantem
dicere. suscipiunt famulae conlapsaque membra
marmoreo referunt thalamo stratisque reponunt.
At pius Aeneas, quamquam lenire dolentem
solando cupit et dictis avertere curas,
multa gemens magnoque animum labefactus amore,
iussa tamen divom exsequitur classemque revisit.
tum vero Teucri incumbunt et litore celsas =
deducunt toto navis. natat uncta carina,
frondentisque ferunt remos et robora silvis
infabricata, fugae studio.
migrantis cernas totaque ex urbe ruentis,
⁴ac velut ingentem formicae farris acervum
cum populant, hiemis memores, tectoque reponunt3
it nigrum campis agmen, praedamque per herbas
convectant calle angust03 pars grandia trudunt
obnixae frumenta humeris, pars agmina cogunt
castigantque moras3 opere omnis semita fervet.
quis tibi tunc, Dido, cernenti talia sensus!
quosve dabas gemitus, cum litora fervere late
prospiceres arce ex summa, totumque videres
misceri ante oculos tantis clamoribus aequor!
inprobe amor, quid non mortalia pectora cogis!
ire iterum in lacrimas, iterum temptare precando
cogitur et supplex animos submittere amori,
ne quid inexpertum frustra moritura relinquat.
„Anna, vides toto properari litore 3 circum
undique convenere3 vocat iam carbasus auras,
puppibus et laeti nautae inposuere coronas.
hune ego si potui tantum sperare dolorem,

159

385

3⁴:10

395

400

405

410

415

