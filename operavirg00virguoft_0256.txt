410

415

420

425

430

435

440

445

224 P. VERGILII MARONIS

l

protinus hinc fuscis tristis dea tollitur alis

audacis Rutuli ad muros, quam dicitur urbem

Acrisioneis Danae fundasse colonis,

praecipiti delata noto. locus Ardea quondam

dictus avis; et nunc magnum manet Ardea nomen3

sed fortuna fuit. tectis hic Turnus in altis

iam mediam nigra carpebat nocte quietem.

Allecto torvam faciem et furialia membra

exuit3 in voltus sese transformat aniles

et frontem obscenam rugis arat3 induit albos

cum vitta crinis, tum ramum innectit olivae3

fit Calybe Iunonis anus templique sacerdos,

et iuveni ante oculos his se cum vocibus offert:

„Turne, tot incassum fusos patiere labores,

et tua Dardaniis transcribi sceptra colonis?

rex tibi coniugium et quaesitas sanguine dotes

abnegat, externusque in regnum quaeritur heres.

i nunc, ingratis offer te, inrise, periclis ;

Tyrrhenas, i, sterne acies, tege pace Latinos.

haec adeo tibi me, placida cum nocte iaceres,

ipsa palam fari omnipotens Saturnia iussit.

quare age et armari pubem portisque moveri

laetus in arma iube et Phrygios, qui flumine pulchro

consedere, duces pictasque exure carinas.

caelestum vis magna iubet. rex ipse Latinus,

ni dare coniugium et dicto parere fatetur,

sentiat et tandem Turnum experiatur in armis.“
Hic iuvenis vatem inridens sic orsa vicissim

ore refert: „classes invectas Thybridis undam

non, ut rere, meas effugit nuntius aures;

ne tantos mihi finge metus. nec regia Iuno

inmemor est nostri3

sed te victa situ verique effeta senectus,

o mater, curis nequiquam exercet et arma

regum inter falsa vatem formidine ludit.

cura tibi, divom effigies et templa tueri ;

bella viri pacemque gerent, quis bella gerenda.“
Talibus Allecto dictis exarsit in iras.

at iuveni oranti subitus tremor occupat artus3

