55

0'0

65

70

75

236 P. VERGILII MARONIS

Arcades his oris, genus a Pallante profectum,

qui regem Euandrum comites, qui signa secuti,

delegere locum et posuere in montibus urbem

Pallantis proavi de nomine Pallanteum.

hi bellum adsidue ducunt cum gente Latina;

hos *castris adhibe socios et foedera iunge.

ipse ego te ripis et recto flumine ducam,

adversum remis superes subvectus ut amnem.

surge age, nate dea, primisque cadentibus astris

Iunoni fer rite precis, iramque minasque

supplicibus supera votis. mihi victor honorem

persolves. ego sum, pleno quem flumine cernis

stringentem ripas et pinguia culta secantem,

caeruleus Thybris, caelo gratissimus amnis.

hic mihi magna domus, celsis caput urbibus exit.“
Dixit, deinde lacu fluvius se condidit alto,

ima petens3 nox Aenean somnusque reliquit.

surgit et aetherii spectans orientia solis

lumina rite cavis undam de flumine palmis

sustinet ac talis effundit ad aethera voces:

‚‚Nymphae‚ Laurentes Nymphae, genus amnibus unde est,

tuque, o Thybri tuo genitor cum flumine sancto,

accipite Aenean et tandem arcete periclis.

quo te cumque lacus, miserantem incommoda nostra,

fonte tenet, quocumque solo pulcherrimus exis,

semper honore meo, semper celebrabere donis,

corniger Hesperidum fluvius regnator aquarum.

adsis o tantum et propius tua numina firmes.“

⁴ sic memorat, geminasque legit de classe biremis,

80

85

remigioque aptat3 socios simul instruit armis.

Ecce autem subitum atque oculis mirabile monstrum,
candida per silvam cum fetu concolor albo
procubuit viridique in litore conspicitur sus:
quam pius Aeneas tibi enim, tibi, maxima Iuno,
mactat sacra ferens et cum grege⁴ sistit ad aram.
Thybris ea fluvium, quam longa est, nocte tumentem
leniit et tacita refluens ita substitit unda,
mitis ut in morem stagni placidaeque paludis
sterneret aequor aquis, remo ut luctamen abesset.

