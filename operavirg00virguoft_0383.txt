CULEX.

atque illum, calamo lactum recinente palustri,
otiaque invidia degentem ac fraude remota,
pollentemque sibi, viridi cum palmite lucens
Tmolia pampineo subter coma velat amictu.
illi sunt gratae rorantes lacte capellae

et nemus et fecunda Pales et vallibus intus
semper opaca novis manantia fontibus antra.
quis magis optato queat esse beatior aevo,
quam qui mente procul pura sensuque probando
non avidas adgnovit opes, nec tristia bella

nec funesta timet validae certamina classis,
nec spoliis dum sancta deum fulgentibus ornet
templa nece, evectus finem transcendit habendi,
adversum et saevis ultro caput hostibus offert?
illi falce deus colitur, non arte politus,

illc colit lucos, illi Panchaia tura

floribus agrestes herbae variantibus adsunt3
illi dulcis adest requies et pura voluptas,
libera, simplicibus curis 3 huc imminet, omnes
dirigit huc sensus, haec cura est subdita cordi,
quolibet ut requie victu contentus abundet,
iucundoque locet languentia corpora somno.

o pecudes, o Panes et ฮฟ gratissima Tempe
fontis Hamadryadum, quarum non divite cultu
aemulus Ascraeo pastor sibi quisque poeta,
securam placido traducis pectore vitam!
talibus in studiis baculo dum nixus apricas

ยน pastor agit curas et dum non arte canorus
compacta solitum modulatur arundine carmen,
tendit inevectus radios Hyperionis ardor,
lucidaque aetherio ponit discrimina mundo,

dum iacit Oceanum flammas in utrumque rapaces.

Et iam compellente vagae pastore capellae
ima susurrantis reptabant ad vada lymphae,
quae subter viridem residebant caerula muscum.
iam medias operum partes evectus erat sol,
cum densas pastor pecudes cogebat in umbras,
ut procul adspexit luco residere virenti,

Delia diva, tuo, quo quondam victa furore

351

75

80

90

95

100

105

