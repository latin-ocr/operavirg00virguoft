CULEX.

ad pariles agor eventus. fit poena merenti!

poena sit exitium: modo sit dum grata voluntas, .

exsistat par officium. feror avia carpens,

avia Cimmerios inter distantia lucos:

quem circa tristes densentur in omnia poenae.
nam vinctus sedet inmanis serpentibus Otos,
devinctum maestus procul aspiciens Ephialten,
conati quondam cum sint rescindere mundum3
et Tityos, Latona, tuae memor anxius irae —
inplacabilis ira nimis — iacet alitis esca.
terreor ah tantis insistere, terreor, umbris!

ad Stygias revocatus aquas, vix ultimus amni
restat, nectareas divom qui prodidit escas,
gutturis arenti revolutus in omnia sensu.

quid, saxum procul adverso qui monte revolvit?
contempsisse dolor quem numina vincit acerbus
otia quaerentem frustra? vos ite, puellae,

ite, quibus taedas accendit tristis Erinys, —
sicut Hymen praefata dedit conubia mortis, —-
atque alias alio densat super agmine turmas,
inpietate fera vecordem Colchida matrem,
anxia sollicitis meditantem volnera natis;

iam Pandionias miserandas prole puellas,
quarum vox Ityn edit Ityn, quo Bistonius rex
orbus epops maeret volucris evectus in auras.
at discordantes Cadmeo semine fratres

iam truculenta ferunt infestaque lumina corpus
alter in alterius; iamque aversatur uterque,
inpia germani manat quod sanguine dextra.
heu heu, mutandus numqua-m labori auferor ultra
in diversa magis ; distantia nomina cerno3
Eridanus tranandus; agor delatus ad undam.
obvia Persephone comites heroidas urget
adversas perferre faces. Alcestis ab omni
inviolata vacat cura, quod saeva mariti

ipsa suis fatis Admeti fata morata est.

ecce, Ithaci coniunx semper decus Icariotis
femineum incorrupta decus manet et procul illa
turba ferox iuvenum telis confixa procorum.

23*

230

235

240

245

250

255

260

265

