364 P. VERGILII MARONIS

heu nimium mentem et nimium inritantia visu,
virginis in tenera defixerat omnia mente.

Quae simul ac venis hausit sitientibus ignem
et validum penitus concepit in ossa furorem,

165 saeva velut gelidis Edonum Bistonis oris,
ictave barbarico Cybeles antistita buxo,
infelix virgo tota bacchatur in urbe,
non styrace Idaeo fragrantes tincta capillos,
cognita non teneris pedibus Sicyonia servans,

170 non niveo retinens bacata monilia collo.
multum illi incerto trepidant vestigia cursu:
saepe redit patrios adscendere perdita muros,
aeriasque facit caussam se visere turres ;
saepe etiam tristes volvens in nocte querellas

175 sedibus ex altis caeli speculatur amorem,
castraque prospectat crebris lucentia flammis.
nulla colum novit, carum non respicit aurum,
non arguta sonant tenui psalteria chorda,
non Libyco molles plauduntur pectine telae.

180 nullus in ore rubor: ubi enim rubor, obstat amori.
atque ubi nulla malis reperit solatia tantis,
tabidulamque videt labi per viscera mortem, ¹
quo vocat ire dolor, subigunt quo tendere fata
fertur et horribili praeceps inpellitur oestro,

185 ut patris, ah demens, crinem de vertice ferret
furtimque arguto detonsum mitteret hosti —-
namque haec condicio deceptae ponitur una —,
sive illa ignorans: quis non bonus omnia malit
credere, qua-m tanto scelere damnare puellam?

190 heu tamen infelix -— quid enim inprudentia prodest? ffl—
Nise pater, cui direpta crudeliter urbe
vix erit una super sedes in turribus altis,
fessus ubi exstructo possis considere nido.
tu quoque avis moriere: dabit tibi filia pennas.

195 gaudete, o celeres, subnixae nubibus altis,
quae mare, quae virides silvas lucosque sonantes
incolitis, gaudete, vagae blandaeque volucres3
vosque adeo, humani mutatae corporis artus,
vos o crudeli fatorum lege, puellae

