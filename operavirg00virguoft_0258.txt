490

495

500

505

510

515

520

226 Î¡. VERGILII MARONIS

armenta et lati custodia credita campi.
adsuetum imperiis soror omni Silvia cura
mollibus intexens ornabat cornua sertis,
pectebatque serum, puroque in fonte lavabat.
ille manum patiens mensaeque adsuetus herili
errabat silvis, rursusque ad limina nota

ipse domum sera quamvis sc nocte ferebat.
hunc procul errantem rabidae venantis Iuli
commovere canes, fluvio cum forte secundo
deflueret, ripaque aestus viridante levaret.

ipse etiam eximiae laudis succensus amore
Ascanius curvo direxit spicula cornu3

nec dextrae erranti deus afuit, actaque multo
perque uterum sonitu perque ilia venit arundo.
saucius at quadrupes nota intra tecta refugit,
successitque gemens stabulis, questuque cruentus
atque inploranti similis tectum omne replebat.
Silvia prima soror, palmis percussa lacertos,
auxilium vocat et duros conclamat agrestis.
illi, pestis enim tacitis latet aspera silvis,
inprovisi adsunt, hic torre armatus obusto,
stipitis hic gravidi nodis3 quod cuique repertum
rimanti, telum ira facit. vocat agmina Tyrrhus,
quadrifidam quercum cuneis ut forte coactis
scindebat, rapta spirans inmane securi.

at saeva e speculis tempus dea nacta nocendi
ardua tecta petit stabuli et de culmine summo
pastorale canit signum, cornuque recurvo
Tartaream incendit vocem, qua protinus omne
contremuit nemus et silvae insonuere profundae3
audiit et Triviae longe lacus, audiit amnis
sulfurea Nar albus aqua fontesque Velini,

et trepidae matres pressere ad pectora natos.
tum vero ad vocem celeres, qua bucina signum
dira dedit, raptis concurrunt undique telis
indomiti agricolae, nec non et Troia pubes
Ascanio auxilium castris effundit apertis.
direxere acies. non iam certamine agresti,
stipitibus duris agitur sudibusve praeustis,

