AENEmos Lm. v. . 167

Tum Iuno omnipotens longum miserata dolorem
difficilisque obitus Irim demisit Olympo,
quae luctantem animam nexosque resolveret artus. 695
nam quia nec fato, merita nec morte peribat,
sed misera ante diem subitoque accensa furore,
nondum illi flavum Proserpina vertice crinem
abstulerat Stygioque caput damnaverat Orco.
crgo Iris croceis per caelum roscida pennis, 700
mille trahens varios adverso sole colores,
devolat, et supra caput adstitit: „hunc ego Diti
sacrum iussa fero, teque isto corpore solvo.“
sic ait et dextra crinem secat: omnis et una
dilapsus calor atque in ventos vita recessit. 705

AENEIDOS

LIBER V.

Interea medium Aeneas iam classe tenebat
certus iter, fluctusque atros aquilone secabat,
moenia respiciens, quae iam infelicis Elissae
conlucent fiammis. quae tantum accenderit ignem
caussa latet3 duri magno sed amore dolores 5
polluto, notumque, furens quid femina posset,
triste per augurium Teucrorum pectora ducunt.
ut pelagus tenuere rates, nec iam amplius ulla
occurrit tellus, maria undique et undique caelum,
olli caeruleus supra. caput adstitit imber, ιο
noctem hiememque serens, et inhorruit unda tenebris.
ipse gubernator puppi Palinurus ab alta:
„heul quianam tanti cinxerunt aethera nimbi?
quidve, pater Neptune, paras?“ sic deinde locutus
colligere arma iubet validisque incumbere remis, 15
obliquatque sinus in ventum ac talia fatur:
„magnanime Aenea, non, si mihi Iuppiter auctor
spondeat, hoc sperem Italiam contingere caclo.

