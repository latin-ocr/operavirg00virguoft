92 P. VERGILII MARONIS

franguntur remi 3 tum proram avertit et undis

105 dat latus 3 insequitur cumulo praeruptus aquae mons.

110

115

120

125

130

135

140

hi summo in fluctu pendent3 his unda dehiscens
terram inter fluctus aperit3 furit aestus arenis.
tris notus abreptas in saxa latentia torquet --
saxa vocant Itali, mediis quae in fluctibus, Aras —
dorsum inmane mari summo ; tris eurus ab alto
in brevia et Syrtis urguet, miserabile visu,
inliditque vadis atque aggere cingit arenae.
unam, quae Lycios fidumque vehebat Oronten,
ipsius ante oculos ingens a vertice pontus
in puppim ferit: excutitur pronusque magister
volvitur in caput3 ast illam ter fluctus ibidem
torquet agens circum, et rapidus vorat aequore vertex.
adparent rari nantes in gurgite vasto,
arma virum tabulaeque et Troia gaza per undas.
iam validam Ilionei navem, iam fortis Achatae,
et qua vectus Abas, et qua grandaevus Aletes,
vicit hiems ; laxis laterum conpagibus omnes
accipiunt inimicum imbrem rimisque fatiscunt.
Interea magno misceri murmure pontum,
emissamque hiemem sensit Neptunus et imis
stagna refusa vadis graviter conmotus, et alto
prospiciens summa placidum caput extulit unda.
disiectam Aeneae toto videt aequore classem,
fluctibus oppressos Troas caelique ruina.
nee latuere doli fratrem Iunonis et irae.
eurum ad se zephyrumque vocat, dehinc talia fatur:
„Tantane vos generis tenuit fiducia vestri?
iam caelum terramque meo sine numine, venti,
miscere et tantas audetis tollere moles?
quos ego! sed motos praestat conponere fluetus.
post mihi non simili poena commissa luetis.
maturate fugam, regique haee dieite vestro:
non illi imperium pelagi saevumque tridentem,
sed mihi sorte datum. tenet ille inmania saxa,
vestras, eure, domos; illa se iactet in aula
Aeolus et clauso ventorum carcere regnet.“
Sic ait, et dicto eitius tumida aequora placat,

