CIBIS.

curalio fragili atque electro lacrimoso,

me non florentes aequali corpore nymphae,

non metus incensam potuit retinere deorum.

omnia vincit amor: quid enim non vinceret ille?

non mihi iam pingui sudabunt tempora myrrha,

pronuba nec castos accendet pinus honores,

nec Libys Assyrio sternetur lectulus ostro.

vana queror3 mene illa quidem communis alumnam

omnibus iniecta tellus tumulabit arena?

mene inter comites ancillarumque catervas

mene alias inter famularum munere fungi,

coniugis atque tuae, quaecumque erit illa, beatae

non licuit gravidos penso devolvere fusos?

at belli saltem captivam lege necasses!

iam fessae tandem fugiunt de corpore vires,

et caput inflexa lentum cervice recumbit,

marmorea adductis tabescunt brachia nodis.

aequoreae pristes, inmania corpora ponti,

undique conveniunt et glauco in gurgite circum

verbere caudarum atque oris minitantur hiatu.

iam tandem casus hominum, iam respice, Minos!

sit satis hoc, tantum solam vidisse malorum.

vel fato fuerit nobis haee debita pestis,

vel casu incerto, merita vel denique culpa.

omnia nam potius quam te laesisse putabo.“
Labitur interea resoluta ab litore classis,

magna repentino sinuantur lintea coro,

flectitur in viridi remus sale, languida fessae

virginis in cursu moritur querimonia longo.

' deserit angustis inclusum faucibus Isthmon,

Cypselidae magni florentia regna Corinthi ;

praeterit abruptas Scironis protinus arceS‚

infestumque suis dirae testudinis exit

. spelaeum multoque cruentas hospite cautes.

iamque adeo tutum longe Piraeea cernit,

2 ν et notas secum, heu frustra, respectat Athenas.

iam procul e fluctu Salaminos suspicit arva,
florentesque videt iam Cycladas3 hinc Ceus illi,
Sunion hinc statio contra patet Hermionea.

24*

371

435

440

445

450

455

460

465

470

