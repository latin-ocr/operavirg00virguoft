AENEIDOS LIB. H. , 121

tela manu miseri iactabant inrita Teucri.

turrim in praecipiti stantem summisque sub astra
eductam tectis, unde omnis Troia videri

et Danaum solitae naves et Achaia castra,
adgressi ferro circum, qua summa labantis
iuncturas tabulata dabant, convellimus altis
sedibus, inpulimusque 3 ea lapsa repente ruinam
cum sonitu trahit et Danaum super agmina late
incidit. ast alii subeunt, nec saxa, nec ullum
telorum interea cessat genus.

Vestibulum ante ipsum primoque in limine Pyrrhus
exsultat, telis et luce coruscus aena3
qualis ubi in lucem coluber mala gramina pastus,
frigida sub terra tumidum quem bruma tegebat,
nunc, positis novus exuviis nitidusque iuventa,
lubrica convolvit sublato pectore terga
arduus ad solem et linguis micat ore trisulcis.
una ingens Periphas et equorum agitator Achillis,
armiger Automedon, una omnis Scyria pubes
succedunt tecto et flammas ad culmina iactant.
ipse inter primos correpta dura bipenni
limina perrumpit postesque a cardine vellit
aeratos3 iamque excisa trabe firma cavavit
robora et ingentem lato dedit ore fenestram.
adparet domus intus et atria longa patescunt3
adparent Priami et veterum penetralia regum,
armatosque vident stantes in limine primo.

At domus interior gemitu miseroque tumultu
miscetur, penitusque cavae plangoribus aedes
femineis ululant3 ferit aurea sidera clamor.
tum pavidae tec-tis matres ingentibus errant,
amplexaeque tenent postes atque oscula figunt.
instat vi patria Pyrrhus 3 nce claustra, neque ipsi
custodes sufferre valent3 labat ariete crebro
ianua et emoti procumbunt cardine postes.
fit via viÍ¾ rumpunt aditus, primosque trucidant
inmissi Danai et late loca milite conplent.
non sic, aggeribus ruptis cum spumeus amnis
exit oppositasque evicit gurgite moles,

460

465

470

475

480

485

490

495

