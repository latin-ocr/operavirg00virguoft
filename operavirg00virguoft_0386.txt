354 P. VERGILII MARONIS

lumina respexit serpentem comminus3 inde
inpiger, exanimis, vix compos mente refugit,

190 et validum dextra truncum detraxit ab orno ·-
cui casus sociarit opem numenve deorum,
prodere sit dubium3 voluit sed vincere talis
horrida squamosi volventia membra draconis; —
atque reluctantis crebris foedeque petentis

195 ictibus ossa ferit, cingunt qua tempora cristae ς
et quod erat tardus, somni languore remoto,
nec prius aspiciens timidos caecaverat artus,
hoc minus inplicuit dira formidine mentem.
quem postquam vidit caesum languescere, sedit.

200 Iam quatit et biiugis oriens Erebois equos nox
et piger aurata procedit vesper ab Oeta,
cum grege compulso pastor, duplicantibus umbris,
vadit et in fessos requiem dare comparat artus.
cuius ut intravit levior per corpora somnus,

205 languidaque effuso requierunt membra sopore,
effigies ad eum culicis devenit et illi
tristis ab eventu cecinit convicia mortis.
inquit: „quis meritis ad quae delatus acerbas
cogor adire vices? tua dum mihi carior ipsa

210 vita fuit vita, rapior per inania Averni.
tu lentus refoves iucunda membra quiete,
ereptus taetris e cladibus3 at mea manes
viscera Lethaeas cogunt transnare per undas:
praeda Chai-ontis agor. vidi ut flagrantia taedis

215 limina conlucent infernis omnia templis.
obvia Tisiphone, serpentibus undique compta,
et flammas et saeva quatit mihi verbera poenae,
Cerberus et diris flagrant latratibus ora,
anguibus hinc atque hinc horrent cui colla reflexis,

220 sanguineique micant ardorem luminis orbes.
heu, quid ab officio digressa est gratia, cum te
restitui superis leti iam limine ab ipso?
praemia sunt pietatis ubi, pietatis honores?
in vanas abiere vices et rure recessit

225 iustitia et prior illa fides. instantia vidi
alterius: sine respectu mea fata relinquens

