212 Ρ. VERGILII MARONIS

orabunt caussas melius, caelique meatus

850 describent radio et surgentia sidera dicent:

855

860

865

870

875

880

885

tu regere imperio populos, Romane, memento3
hae tibi erunt artes3 pacisque inponere morem,
parcere subiectis et debellare superbos.“

Sic pater Anchises atque haec mirantibus addit:
„aspice ‚ ut insignis spoliis Marcellus opimis
ingreditur, victorque viros supereminet omnis.
hie rem Romanam, magno turbante tumultu,
sistet eques, sternet Poenos Gallumque rebellem,
tertiaque arma patri suspendet capta Quirin0.“
atque hio Aeneas — una namque ire videbat
egregium forma iuvenem et fulgentibus armis,
sed frons laeta parum et deiecto lumina voltu ——
„quis ‚ pater, ille, virum qui sic comitatur euntem?
filius, anne aliquis magna de stirpe nepotum?
quis strepitus circa comitum! quantum instar in ipso!
sed nox atra caput tristi circumvolat umbra.“
tum pater Anchises lacrimis ingressus obortis:

„o gnate, ingentem luctum ne quaere tuorum;
ostendent terris hune tantum fata, nee ultra

esse sinent. nimium vobis Romana propago

visa potens, superi, propria haec si dona fuissent.
quantos ille virum magnam Mavortis ad urbem
campus aget gemitus! vel quae, Tiberine, videbis
funera, cum tumulum praeterlabere recentem!
nee puer Iliaca quisquam de gente Latinos

in tantum spe tollet avos, nec Romula quondam
ullo se tantum tellus iactabit alumno.

heu pietas, heu prisca fides invictaque bello
dextera! non illi se quisquam inpune tulisset
obvius armato, seu cum pedes iret in hostem,
seu spumantis equi foderet calcaribus armos.
heu, miserande puer, si qua fata aspera rumpas!
tu Marcellus eris. manibus date lilia plenis,
purpureos spargam flores, animamque nepotis

his saltem adcumulem donis et fungar inani
munere.“ sie tota passim regione vagantur

aeris in eampis latis atque omnia lustrant.

