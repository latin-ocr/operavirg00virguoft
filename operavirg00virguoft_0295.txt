AENEIDOS LlB. vlm. 263

Interea praemissi equites ex urbe Latina, 305>
cetera (lum legio campis instructa moratur, ’
ibant et Turno regi responsa ferebant,
ter centum, scutati omnes, Volscente magistro.
iamque propinquabant castris, muroque subibant,
cum procul hos laevo flectentis limite cernunt, 370
et galea Euryalum sublustri noctis in umbra
prodidit inmemorem radiisque adversa refulsit.
haud temere est visum. conclamat ab agmine Volscens:
„state, viri. quae caussa viae? quive estis in armis?
quove tenetis iter?“ nihil illi tendere contra, 372)
sed celerare sugam in silvas et fidere nocti.
obiciunt equites sese ad divortia nota
hinc atque hinc, omnemque abitum custode coronant.
silva fuit late dumis atque ilice nigra
horrida, quam densi conplebant undique sentes3 380
mra per occultos lucebat semita¹ calles.

Euryalum tenebrae ramorum onerosaque praeda

inpediunt, fallitque timor regione viarum.

Nisus abit, iamque inprudens evaserat hostis

atque locos, qui post Albae de nomine dicti 385
Albani, tum rex stabula alta Latinus habebat,

u't stetit et frustra absentem respexit amicum.

„Euryale infelix, qua te regione reliqui?

quave sequar?“ rursus perplexum iter omne revolvens

fallacis silvae simul et vestigia retro 390
observata leg-it, dumisque silentibus errat.

audit equos, audit strepitus et signa sequentum.

nec longum in medio tempus, cum clamor ad auris

pervenit, ac videt Euryalum, quem iam manus omnis

fraude loci et noctis, subito turbante tumultu, 395
oppressum rapit et conantem plurima frustra.

quid faciat? qua vi iuvenem, quibus audeat armis

eripere? an sese medios moriturus in hostes

inferat et pulchram properet per volnera mortem?

ocius adducto torquens hastile lacerto, 400
suspiciens altam Lunam, et sic voce precatur:

„tu , dea, tu praesens nostro succurre labori,

astrorum decus et nemorum Latonia custos.

