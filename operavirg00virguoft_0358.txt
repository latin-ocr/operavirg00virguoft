145

150

155

160

165

170

326 P. VERGILII MARole

scis, ut te cunctis unam, quaecumque Latinae
magnanimi Iovis ingratum ascendere cubile,
praetulerim, caelique libens in parte locarim:
disce tuum, ne me incuses, Iuturna, dolorem.
qua visa est fortuna pati, Parcaeque sinebant
cedere res Latio, Turnum et tua moenia texi:
nune iuvenem inparibus video concurrere fatis,
Parcarumque dies et vis inimica propinquat.
non pugnam aspicere hanc oculis, non foedera possum.
tu pro germano siquid praesentius audes,
perge ; decet. forsan miseros meliora sequentur. ‘⁴
vix ea, cum lacrimas oculis Iuturna profudit,
terque quaterque manu pectus percussit honestum.
„non lacrimis hoc tempus,“ ait Saturnia Iuno.
„adcelera et fratrem, si quis modus, eripe morti,
aut tu bella cie, conceptumque excute foedus.
auctor ego audendi.“ sic exhortata reliquit
incertam et tristi turbatam volnere mentis.
Interea reges, ingenti mole Latinus
quadriiugo vehitur curru, cui tempora circum
aurati bis sex radii fulgentia cingunt,
Solis avi specimen3 bigis it Turnus in albis,
bina manu lato crispans hastilia ferro.
hinc pater Aeneas, Romanae stirpis origo,
sidereo flagrans clipeo et caelestibus armis,
ct iuxta Ascanius, magnae spes altera Romae,
procedunt castris, puraque in veste sacerdos
saetigerae fetum suis intonsamque bidentem

ἢ attulit, admovitque pecus flagrantibus aris.

175

180

illi ad surgentem conversi lumina solem

dant fruges manibus salsas et tempora ferro

summa notant pecudum, paterisque altaria libant.
tum pius Aeneas stricto sic ense precatur:

„esto nunc sol testis et haee mihi terra precanti,
quam propter tantos potui perferre labores,

ct pater omnipotens et tu Saturnia Iuno,

iam melior, iam, diva, precor ; tuque inclute Mavors,
cuncta tuo qui bella, pater, sub numine torques3
sontesque fluviosque voco, quaeque aetheris alti

