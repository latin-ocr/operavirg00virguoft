GEORGICON LIB. 11.

inseritur vero et nucis arbutus horrida fetu,

et steriles platani malos gessere valentes:

castaneae fagus, ornusque incanuit albo

flore piri, glandemque sues fregere sub ulmis.
Nec modus inserere atque oculos lnponere simplex.

nam qua se medio trudunt de cortice gemmae,

et tenuis rumpunt tunicas, angustus in ipso

fit nodo sinus3 huc aliena ex arbore germen

includunt, udoque docent inolescere libro.

aut rursum enodes trunci resecantur et alte

finditur in solidum cuneis via, deinde feraces

plantae inmittuntur: nec longum tempus, et ingens

exit ad caelum ramis felicibus arbos,

mirata estque novas frondes et non sua poma.
Praeterea genus haud unum nec fortibus ulmis,

nec salici lotoque, nec Idaeis cyparissis,

nec pingues unam in faciem nascuntur olivae,

orchades et radii et amara pausia baca,

⁷ pomaque et Alcinoi silvae: nec surculus idem

Crustumiis Syriisque piris gravibusque volemis.-

non eadem arboribus pendet vindemia nostris,

quam Methymnaeo carpit de palmite Lesbos;

sunt Thasiae vites, sunt et Mareotides albae,

pinguibus hae terris habiles, levioribus illae3

et passo psithia utilior tenuisque lageos,

tentatura pedes olim vincturaque linguam 3

purpureae preciaeque3 et quo te carmine dicam

· Rhaetica? ncc cellis ideo contende Falernis.

sunt et Aminaeae vites, firmissima vina,

Tmolius adsurgit quibus et rex ipse Phanaeus,
Argitisque minor, cui non certaverit ulla

aut tantum fluere aut totidem durare per annos.
non ego te, dis et mensis accepta secundis,
transierim, Rhodia, et tumidis, Bumaste, racemis.

sed neque quam multae species, nec nomina quae sint,

est numerus3 neque enim numero conprendere refert ;
quem qui scire velit, Libyci velit aequoris idem
discere quam multae zephyro turbentur arenae,

aut, ubi navigiis violentior incidit eurus,

45

70

75

80

85

90

100

105

