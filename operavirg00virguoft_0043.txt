BUCOLICA.

permixtos heroas et ipse videbitur illis,
pacatumque reget patriis virtutibus orbem.

ac tibi prima, puer, nullo munuscula cultu,
errantis hederas passim cum bacchare tellus
mixtaque ridenti colocasia fundet acantho.

ipsae lacte domum referent distenta capellae
ubera, nec magnos metuent armenta leones.
ipsa tibi blandos fundent cunabula flores.
occidet et serpens, et fallax herba veneni
occidet3 Assyrium volgo nascetur amomum.

ac simul heroum laudes et facta parentum

iam legere et quae sit poteris cognoscere virtus 3
molli pauHatim flavescet campus arista,
incultisque rubens pendebit sentibus uva,

et durae quercus sudabunt roscida mella.

pauca tamen suberunt priscae vestigia fraudis,
quae temptare Thetim ratibus, quae cingere muris
oppida, quae iubeant tellurem infindere sulco.
alter erit tum Tiphys, et altera quae vehat Argo
delectos heroas3 erunt etiam altera bella

atquc iterum ad Troiam magnus mittetur Achilles.
hinc, ubi iam firmata virum te fecerit aetas,
cedet et ipse mari vector, nec nautica pinus
mutabit merces: omnis feret omnia tellus,

non rastros patietur humus, non vinea falcem3
robustus quoque iam tauris iuga solvet arator.
nec varios discet mentiri lana colores,

ipse sed in pratis aries iam suave rubenti
murice, iam croceo mutabit vellera luto.

sponte sua sandyx pascentis vestiet agnos.

talia saecla, suis dixerunt, currite, fusis
concordes stabili fatorum numine Parcae.

adgredere o magnos — aderit iam tempus —— honores,

cara deum suboles, magnum Iovis incrementum!
aspice convexo nutantem pondere mundum,
terrasque tractusque maris caelumque profundum:
aspice, venturo laetantur ut omnia saeclo!

o nihi tam longae maneat pars ultima vitae,
spiritus et, quantum sat erit tua dicere sacta:

1]

20

30

35

40

45

50

