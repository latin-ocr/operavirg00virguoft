AENEmos Lm. nr.

numina magna vocat meritosque indicit honores:

„di, prohibete minas 3 di, talem avertite casum,
ct placidi servate piosl“ tum litore funem
diripere, excussosque iubet laxare rudentes.
tendunt vela noti; fug-imus spumantibus undis,
qua cursum ventusque gubernatorque vocabat.
iam medio adparet fluctu nemorosa Zacynthos
Dulichiumque Sameque et Neritos ardua saxis.
effugimus scopulos Ithacae, Laertia. regna,
et terram altricem saevi exsecramur Ulixi.
mox ct Leucatae nimbosa cacumina montis
et formidatus nautis aperitur Apollo.
hunc petimus fessi et parvae succedimus urbi3
ancora de prora iacitur, stant litore puppes.
Ergo insperata tandem tellure potiti
lustramurque Iovi votisque incendimus aras,
Actiaque Iliacis celebramus litora ludis.
exercent patrias oleo labente palaestras
nudati socii3 iuvat evasisse tot urbes

Argolicas mediosque fugam tenuisse per hostis.

interea magnum sol circumvolvitur annum
ct glacialis hiems aquilonibus asperat undas;
acre cavo clipeum, magni gestamen Abantis,
postibus adversis figo et rem carmine signo:
„Aeneas haec de Danais victoribus arma.“

linquere tum portus iubeo et considere transtris.

certatim socii feriunt mare et aequora verrunt.
protinus aerias Phaeacum abscondimus arces,
litoraque Epiri legimus portuque subimus
Chaonio ct celsam Buthroti accedimus urbem.
Hic incredibilis rerum fama occupat auris,

¹ Priamiden Helenum Graias regnare per urbes,

coniugio Aeacidae Pyrrhi sceptrisque potitmn,
et patrio Andromachen iterum cessisse marito.
obstupui, miroque incensum pectus amore,
conpellare virum et casus cognoscere tantos.
progredior portu classes et litora linquens,
sollemnis cum forte dapes et tristia dona

ante urbem in luco falsi Simoentis ad undam

137

265

270

‘275

280

285

290

300

