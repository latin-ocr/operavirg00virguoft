AENEJDOS LIB. XI.

succedunt matres et templum ture vaporant

et maestas alto fundunt de limine voces:
„armipotens‚ praeses belli, Tritonia virgo,
frange manu telum Phrygii praedonis et ipsum
pronum sterne solo, portisque effunde sub altis.“
cingitur ipse furens certatim in proelia Turnus.
iamque adeo rutulum thoraca indutus aenis
horrebat squamis, surasque incluserat auro,
tempora nudus adhuc, laterique accinxerat ensem,
fulgebatque alta decurrens aureus arce,
exsultatque animis et spe iam praecipit hostem,
qualis ubi abruptis fugit praesepia vinclis
tandem liber equus, campoque potitus aperto
aut ille in pastus armentaque tendit equarum,
aut adsuetus aquae perfundi flumine noto
emicat, arrectisque fremit cervicibus alte
luxurians, luduntque iubae per colla, per armos.
obvia cui Volscorum acie comitante Camilla
occurrit, portisque ab equo regina sub ipsis
desiluit, quam tota cohors imitata relictis

ad terram defluxit equis3 tum talia fatur:
„Tm-ne, sui merito si qua est fiducia forti,
audeo et Aeneadum promitto occurrere turmae
solaque Tyrrhenos equites ire obvia contra.

me sine prima manu temptare pericula belli,

tu pedes ad muros subsiste et moenia serva.“
Turnus ad haee, oculos horrenda in virgine fixus:
„o decus Italiae virgo, quas dicere grates,
quasve referre parem? sed nune, est omnia quando
iste animus supra, mecum partire laborem.
Aeneas, ut fama fidem missique reportant
exploratores, equitum levia inprobus arma
praemisit, quaterent campos, ipse ardua montis
per deserta iugo superans adventat ad urbem.
furta paro belli convexo in tramite silvae,

ut bivias armato obsidam milite fauces.

tu Tyrrhenum equitem collatis excipe signis3
tecum acer Messapus erit turmaeque Latinae
Tiburtique manus; ducis et tu concipe euram.“

311

485

490

495

500

505

510

515

