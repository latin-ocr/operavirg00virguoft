 

AENEIDOS LIB. X.

AENEIDOS

LIBER X.

Panditur interea domus omnipotentis Olympi,
conciliumque vocat divom pater atque hominum rex
sideream in sedem, terras unde arduus omnes

castraque Dardanidum adspectat populosque Latinos.

considunt tectis bipatentibus3 incipit ipse:

„caelicolae magni, quianam sententia vobis

versa retro, tantumque animis certatis iniquis?

abnueram bello Italiam concurrere Teucris.

quae contra vetitum discordia? quis metus aut hos

aut hos arma sequi ferrumque lacessere suasit?

adveniet iustum pugnae, ne arcessite, tempus,

cum fera Karthago Romanis arcibus olim

exitium magnum atque Alpes inmittet apertas:

tum certare odiis, tum res rapuisse licebit.

nunc sinite et placitum laeti conponite foedus.“
Iuppiter haec paucis, at non Venus aurea contra

pauca refert:

„0 pater, o hominum rerumque aeterna potestas!

namque aliud quid sit, quod iam inplorare queamus?

cernis, ut insultent Rutuli, Turnusque feratur

per medios insignis equis tumidusque secundo

Marte ruat? non clausa tegunt iam moenia Teucros:

quin intra portas atque ipsis proelia miscent

aggeribus murorum et inundant sanguine fossas.

Aeneas ignarus abest. numquamne levari

obsidione sines? muris iterum inminet hostis

nascentis Troiae, nec non exercitus alter,

atque itermn in Teucros Aetolis surget ab Arpis

Tydides. equidem, credo, mea volnera restant,

18*

275

10

15

20

25

