384 P. VERGILII MARONIS MORETUM.

inde comas apii graciles rutamque vire-ntem
90 vellit ct exiguo coriandra trementia fflo.
haec ubi collegit, laetum consedit ad ignem,
et clara famulam poscit mortaria voce.
singula tunc capitum nodoso cortice nudat,
et summis spoliat coriis, contemptaque passim
95 spargit humi atque abicit. servatum in germine bulbum
tinguit aqua, lapidisque cavum dimittit in orbem.
his salis inspergit micas3 sale durus adeso
caseus adicitur; dictas super inserit herbas.
et laeva vestem setosa sub inguina fulcit 3
100 dextera pistillo primum fragrantia mollit
allia, tum pariter mixto terit omnia suco.
it manus in gyrum: paullatim singula vires
deperdunt proprias3 color est e pluribus unus,
nec totus viridis, quia lactea frusta repugnant,
105 nec de lacte nitens, quia tot variatur ab herbis.
saepe viri nares acer iaculatur apertas
spiritus et simo damnat sua prandia voltu3
saepe manu summa lacrimantia lumina tergit,
inmeritoque furens dicit convicia fumo.
110 procedebat opus; nec iam salebrosus, ut ante,
sed gravior lentos ibat pistillus in orbes.
crgo Palladii guttas instillat olivi,
exiguique super vires infundit aceti,
atque iterum commiscet opus, mixtumque retractat.
115 tum demum digitis mortaria tota duobus
circuit, inque globum distantia contrahit unum,
constet ut effecti species nomenque moreti.
eruit interea Scybale quoque sedula panem,
quem laetus recipit manibus, pulsoque timore
120 iam famis, inque diem securus Simulus illam,
ambit crura ocreis paribus, tectusque galero
sub iuga parentes cogit lora'ta iuvencos,
atque agit in segetes et terrae condit aratrum.

