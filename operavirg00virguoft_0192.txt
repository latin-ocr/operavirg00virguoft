420

4‘25

430

435

440

445

450

455

160 Ρ. VERGILII MARONIS

et perferre, soror, potero. miserae hoc tamen unum

exsequere, Anna, mihi3 solam nam perfidus ille

te colere, arcanos etiam tibi credere sensus 3

sola viri mollis aditus et tempora noras:

i, soror, atque hostem supplex adfare superbum.

non ego eum Danais Troianam exscindere gentem

Aulide iuravi, classemve ad Pergama misi,

nec patris Anchisae cinerem manesve revelli:

cur mea dicta neget duras demittere in auris?

quo ruit? extremum hoc miserae det munus amanti:

exspectet facilemque fugam ventosque ferentis.

non iam coniugium antiquum, quod prodidit, oro,

nee pulchro ut Latio careat regnumque relinquat;

tempus inane peto, requiem spatiumque furori,

dum mea me victam doceat fortuna dolere.

extremam hanc oro veniam — miserere sororis —;

quam mihi cum dederit, cumulata morte remittam.“
Talibus orabat, talisque miserrima fietus

fertque refertque soror. sed nullis ille movetur

fletibus aut voces ullas tractabilis audit3

fata obstant, placidasque viri deus obstruit auris.

ac velut annoso validam cum robore quercum

Alpini boreae nunc hinc nunc flatibus illinc

eruere inter se certant3 it stridor et altae

consternunt terram concusso stipite frondes3

ipsa haeret scopulis et, quantum vertice ad auras

aetherias, tanturn radice in Tartara tendit: ⁷

haud secus adsiduis hinc atque hinc vocibus heros

tunditur et magno persentit pectore curas3

mens inmota manet, lacrimae volvuntur inanes.
Tum vero infelix fatis exterrita Dido

mortem orat3 taedet caeli convexa tueri.

quo magis inceptum peragat lucemque relinquat,

vidit, turicremis cum dona inponeret aris —-

horrendum dictu — latices nigrescere sacros

fusaque in obscenum se vertere vina cruorem.

hoc visum nulli, non ipsi effata sorori est.

praeterea fuit in tectis de marmore templum

coniugis antiqui, miro quod honore colebat,

