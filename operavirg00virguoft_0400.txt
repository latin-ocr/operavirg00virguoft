368 Ρ. VERGILH MARONIS

ut tibi Corycio glomerarem flammea luto.
quo nunc me, infelix, aut quae me fata reservant?
an nescis, qua lege patris de vertice summo
320 edita candentes praetexat purpura canos?
quae tenuis patrio prae sit suspensa capillo?
si nescis, aliquam possum sperare salutem,
inscia quandoquidem scelus es conata nefandum3
sin est, quod metuo, per te, mea alumna, tuumque
325 expertum multis miserae mihi rebus amorem,
per, te saeva precor, per lumina et Ilithyiae‚
' ne tantum in facinus tam nulla mente sequaris.
non ego te incepto, fieri quod non pote, conor
flectere amore, neque est cum dis contendere nostrum3
330 sed patris incolumi potius denubere regno,
atque aliquos tamen esse velis tibi, alumna, penates.
hoc unum exitio docta atque experta monebo.
quod si non alia poteris ratione parentem
flectere — sed poteris; quid enim non unica possis? -
335 tunc potius tamen ipsa, pio cum iure licebit,
cum facti caussam tempusque doloris habebis,
tunc potius conata tua atque incepta refert03
meque deosque tibi comites, mea alumna, futuros
polliceor: nihil est, quod texas ordine, longum.“
340 His ubi sollicitos animi relevaverat aestus
vocibus et blanda pectus spe vicerat aegrum,
paullatim tremebunda genis obducere vestem
virginis et placidam tenebris captare quietem.
inverso bibulum restringens lumen olivo
345 incipit ad crebros insani pectoris ictus
ferre manum, adsiduis mulcens praecordia palmis.
noctem illam sic maesta super morientis alumnae
frigidulos cubito subnixa pependit ocellos.
postera lux ubi laeta diem mortalibus almum
350 * egelida veniens miseris quatiebat ab Oeta,
quem pavidae alternis fugitant optantque puellae —-
Hesperium vitant, optant ardescere Eoum —-,
praeceptis paret virgo nutricis et omnes
undique conquirit nubendi sedula caussas.
355 tentantur patriae submissis vocibus aures,

