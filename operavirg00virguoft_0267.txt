AENEIDOS LIB. vm.

inferre et fatis regem se dicere posci

edoceat, multasque viro se adiungere gentis
Dardanio et late Latio increbrescere nomen.

quid struat his coeptis, quem, si fortuna sequatur,
eventum pugnae cupiat, manifestius ipsi

quam Turno regi aut regi adparere Latino.

Talia per Latium. quae Laomedontius heros
cuncta videns magno curarum fluctuat aestu
atque animum nunc huc celerem, nunc dividit illuc,
in partisque rapit varias perque omnia versat,
sicut aquae tremulum labris ubi lumen aenis
sole repercussum aut radiantis imagine lunae
omnia pervolitat late loca, iamque sub auras
erigitur summique ferit laquearia tecti.
nox erat et terras animalia fessa per omnis
alituum pecudumque genus sopor altus habebat,
cum pater in ripa gelidique sub aetheris axe
Aeneas, tristi turbatus pectora bello,
procubuit seramque dedit per membra quietem.
huic deus ipse loci fluvio Tiberinus amoeno
populeas inter senior se attollere frondes
visua-33 eum tenuis glauco velabat amictu
carbasus et crinis umbrosa tegebat arund03
tum sic adfari et curas his demere dictis:

„O sate gente deum, Troianam ex hostibus urbem
qui revehis nobis aeternaque Pergama servas,
exspectate solo Laurenti arvisque Latinis,
hic tibi certa domus, certi, ne absiste, Penates3
neu belli terrere minis; tumor omnis et irae
concessere deum.
iamque tibi, ne vana putes haec fingere somnum,
litoreis ingens inventa sub ilicibus sus,
triginta capitum fetus enixa, iacebit,
alba, solo recubans, albi circum ubera nati.

[hio locus urbis erit, requies ea certa laborum‚]
ex quo ter denis urbem redeuntibus annis
Ascanius clari condet cognominis Albam.

haud incerta cano. nuno qua ratione quod instat
expedias victor, paucis, adverte, docebo.

235

15

20

25

30

35

40

50

