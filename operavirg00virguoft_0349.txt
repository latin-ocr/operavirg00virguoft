AENEIDOS LIB. xl. 317

„vane Ligus, frustraque animis elate superbis, 715
nequiquam patrias temptasti lubricus artis,
nee fraus te incolumem fallaci perferet Auno.“
haec satur virgo et pernicibus lgnea plantis
transit equum eursu, frenisque adversa prehensis
congreditur poenasque inimico ex sanguine sumit, 7⁶20
quam facile accipiter saxo sacer ales ab alto
consequitur pennis sublimem m nube columbam,
conprensamque tenet, pedibusque eviscerat uncis;
tum cruor et volsae labuntur ab aethere plumae.
At non haec nullis hominum sator atque deorum 7⁶25
observans oculis summo sedet altus Olympo.
Tyrrhenum genitor Tarchonem in proelia saeva
suscitat et stimulis haud mollibus inicit iras.
ergo inter caedes cedentiaque agmina Tarchon
fertur equo, variisque instigat vocibus alas, 730
nomine quemque vocans, reficitque in proelia pulsos.
„quis metus, o numquam dolituri, 0 semper inertes
Tyrrheni, quae tanta animis ignavia venit?
semina palantis agit atque haec agmina vertit?
quo ferrum, quidve haec gerimus tela inrita dextris? :35
at non in Venerem segnes nocturnaque bella,
aut ubi curva choros indixit tibia Bacchi,
exspectate dapes et plenae pocula mensae.
hic amor, hoc studium, dum sacra secundus haruspex
nuntiet ac lucos vocet hostia pinguis in altos.“ 740
haec effatus equum in medios, moriturus et ipse,
concitat et Venulo adversum se turbidus infert,
dereptumque ab equo dextra conplectitur hostem
ct gremium ante suum multa vi concitus aufert.
tollitur in caelum clamor, cunctique Latini 745
convertere oculos. volat igneus aequore Tarchon,
arma virumque ferens3 tum summa ipsius ab hasta
defringit ferrum et partes rimatur apertas,
qua volnus letale ferat: contra ille repugnans
sustinet a iugulo dextram et vim viribus exit. 750
utque volans alte raptum eum fulva draconem
fert aquila, inplicuitque pedes atque unguibus haesit ;
saucius at serpens sinuosa volumina versat,

