360 Ρ. VERGILII MARONIS

5 tum mea quaeret eo dignum sibi quaerere carmen3
longe aliud studium atque alios accincta labores
altius ad magni subtendit sidera mundi,
et placitum paucis ausa est ascendere collem: —
non tamen absistam coeptum detexere munus,

1o in quo iure meas utinam requiescere musas
et leviter blandum liceat deponere morem.
⁴¹ quod si mirificum proferre valent genus omnes
mirificum saecli, modo sit tibi velle libido, ³⁸*
si me iam summa sapientia pangeret arce,

15 quattuor antiquis quae heredibus est data consors,
unde hominum errores longe lateque per orbem
despicere atque humiles possem contemnere curas:
non ego te talem venerarer munere tali,
non equidem, quamvis interdum ludere nobis

20 et gracilem molli liceat pede claudere versum3
sed magno intexens, si sas est dicere, peplo,
qualis Erechtheis olim portatur Athenis,
debita cum castae solvuntur vota Minervae,
tardaque confecto redeunt quinquennia lustro,

25 cum levis alterno zephyrus concrebruit euro

et prono gravidum provexit pondere currum.
felix illa dies, felix et dicitur annus,

felices, qui talem annum videre diemque!
ergo Palladiae texuntur in ordine pugnae,

30 magna Giganteis ornantur pepla tropaeis,
horrida sanguineo pinguntur proelia cocco;
additur aurata deiectus cuspide Typhon,
qui prius, Ossaeis consternens aethera saxis,
Emathio celsum duplicabat vertice Olympum.

35 tale deae velum sollemni tempore portant:
tali te vellem, iuvenum doctissime, ritu
purpureos inter soles et candida lunae
sidera, caeruleis orbem pulsantia bigis,

ι naturae rerum magnis intexere chartis,

40 aeternum sophiae coniunctum carmine nomen
nostra tuum senibus loqueretur pagina saeclis.
sed quoniam ad tantas nunc primum nascimur artes,
nunc primum teneros firmamus robore nervos3

