390

395

400

405

410

415

140 P. VERGILH MARONIS

principio Italiam, quam tu iam rere propinquam,
vicinosque, ignare, paras invadere portus,
longa procul longis via dividit invia terris.
ante ct Trinacria lentandus remus in unda

f et salis Ausonii lustrandum navibus aequor

infernique lacus Aeaeaeque insula Circae,
quam tuta possis urbem conponere terra.
signa tibi dicam3 tu condita mente teneto:
cum tibi sollicito secreti ad fluminis undam
litoreis ingens inventa sub ilicibus sus
triginta capitum fetus enixa iacebit,

alba, solo recubans, albi circum ubera nati,

is locus urbis erit, requies ea certa laborum.

nec tu mensarum morsus horresce futuros:

fata viam invenient aderitque vocatus Apollo.
has autem terras Italique hane litoris oram,
proxima quae nostri perfundittu aequoris aestu,
effuge3 cuneta malis habitantur moenia Grais.
hic et Narycii posuerunt moenia Locri,

et Sallentinos obsedit milite campos

Lyctius Idomeneus 3 hic illa ducis Meliboei
parva Philoctetae subnixa Petelia muro,

quin, ubi transmissae steterint trans aequora classes
et positis aris iam vota in litore solves,

purpureo velare comas adopertus amictu, r

ne qua inter sanctos ignis in honore deorum
hostilis facies occurrat et omina turbet.

hune socii morem sacrorum, hune ipse teneto ;
hac casti maneant in religione nepotes.

ast ubi digressum Siculae te admoverit orae
ventus et angusti rarescent claustra Pelori,

laeva tibi tellus et longo laeva petantur

aequora circuitu3 dextrum fuge litus et undas.
haec loca vi quondam et vasta convolsa ruina —
tantum aevi longinqua valet mutare vetustas?—
‹lissiluisse ferunt, cum protinus utraque tellus
una foret3 venit medio vi pontus et undis
Hesperium Siculo latus abscidit, arvaque et urbes
litore deductas angusto interluit aestu.

 

