485

490

266 Ρ. VERGILH MARONIS

adfari extremum miserae data copia matri?
heu, terra ignota canibus data praeda Latinis
alitibusque iacesl nec te tua funere mater
produxi, pressive oculos aut volnera lavi,

veste tegens, tibi quam noctes festina diesque
urguebam et tela curas solabar anilis.

quo sequar? aut quae nunc artus avolsaque membra
et funus lacerum tellus habet? hoc mihi de te,
nate, refers? hoc sum terraque marique secuta?
figite me, si qua est pietas, in me omnia tela
conicite, o Rutuli, me primam absumite feri-03
aut tu, magne pater divom, miserere, tuoque

- invisum hoc detrude caput sub Tartara telo,

495

500

505

510

515

520

quando aliter nequeo crudelem abrumpere vitam.“
hoc fletu concussi animi, maestusque per omnis
it gemitus3 torpent infractae ad proelia vires.
illam incendentem luctus Idaeus et Actor
Ilionei monitu et multum lacrimantis Iuli
corripiunt, interque manus sub tecta reponunt.
At tuba terribilem sonitum procul aere canoro
increpuit3 sequitur clamor, caelumque remugit.
adcelerant acta pariter testudine Volsci,
et fossas inplere parant ac vellere vallum.
quaerunt pars aditum et scalis ascendere muros,
qua rara est acies interlucetque corona
non tam spissa viris. telorum effundere contra
omne genus Teucri ac duris detrudere contis,
adsueti longo muros defendere bello.
saxa quoque infesto volvebant pondere, si qua
possent tectam aciem perrumpere, cum tamen omnis
ferre iuvat subter densa testudine casus.
nec iam sufficiunt. nam qua globus imminet ingens,
inmanem Teucri molem volvuntque ruuntque,
quae stravit Rutulos late, armorumque resolvit
tegmina. nec curant caeco contendere Marte
amplius audaces Rutuli, sed pellere vallo
missilibus certant.
parte alia horrendus visu quassabat Etruscam
pinum et fumiferos infert Mezentius ignis3

