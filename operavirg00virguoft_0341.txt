AENEIDOS LIB. XI. 309

nunc et Myrmidonum proceres Phrygia arma tremescunt,
nunc et Tydides et Larissaeus Achilles,

amnis et Hadriacas retro fugit Aufidus undaS. 405
vel eum se pavidum contra mea iurgia fingit

artificis scelus et formidine crimen acerbat.

numquam animam talem dextra hac -- absiste moveri ——
amittes, habitet tecum et sit pectore in isto.

nunc ad te et tua magna, pater, consulta revertor. 410
si nullam nostris ultra spem ponis in armis,

si tam deserti sumus et semel agmine verso

funditus occidimus, neque habet fortuna regressum,

oremus pacem et dextras tendamus inertis. ⁴
quamquam o si solitae quicquam virtutis adesset! 415
ille mihi ante alios fortunatusque laborum

egregiusque animi, qui, ne quid tale videret,

procubuit moriens et humum semel ore momordit.

sin et opes nobis et adhuc intacta iuventus,

auxilioque urbes Italae populique supersunt, 420
sin et Troianis cum multo gloria venit

sanguine: —— sunt illis sua funera, parque per omnis
tempestas —- cur indecores in limine primo

deficimus? cur ante tubam tremor occupat artus?

multa dies variusque labor mutabilis aevi 425
rettulit in melius, multos alterna revisens

lusit et in solido rursus fortuna locavit.

non erit auxilio nobis Aetolus et Arpi,

at Messapus erit felixque Tolumnius et quos

tot populi misere duces, nec tarda sequetur 430
gloria delectos Latio et Laurentibus agris.

est et Volscorum egregia de gente Camilla,

agmen agens equitum et florentis aere catervas.

quod si me solum Teucri in certamina poscunt,

idque placet, tantumque bonis communibus obsto, 435
non adeo has exosa manus victoria fugit,

ut tanta quiequam pro spe temptare recusem.

ibo animis contra, vel magnum praestet Achillen

factaque Volcani manibus paria induat arma

ille licet. vobis animam hanc soceroque Latino 410
Turnus ego, haud ulli veterum virtute secundus,

