190 P. VERGILII MARONIS

AENEIDOS

LIBER vr.

Sic fatur lacrimans, classique inmittit habenas
et tandem Euboicis Cumarum adlabitur oris.
obvertunt pelago proras; tum dente tenaci
ancora fundabat navis et litora curvae

5 praetexunt puppes. iuvenum manus emicat ardens
litus in Hesperium 3 quaerit pars semina flammae
abstrusa in venis silicis, pars densa ferarum
tecta rapit silvas, inventaque fiumina monstrat.
at pius Aeneas arces, quibus altus Apollo

10 praesidet, horrendaeque procul secreta Sibyllae,
antrum inmane, petit, magnam cui mentem· animumque
Delius inspirat vates aperitque futura.
iam subeunt Triviae lucos atque aurea tecta.

Daedalus, ut fama est, fugiens Minoia regna,

15 praepetibus pennis ausus se credere caelo,
insuetum per iter gelidas enavit ad Arctos,
Chalcidicaque levis tandem super adstitit arce.
redditus his primum terris, tibi, Phoebe, sacravit
remigium alarum, posuitque inmania templa.

20 in foribus letum Androgei3 tum pendere poenas
Cecropidae iussi —- miserum! —- septena quot annis
corpora natorum; stat ductis sortibus urna.
contra elata mari respondet Gnosia tellus:
hic crudelis amor tauri, suppostaque furto

25 Pasiphae, mixtumque genus prolesque biformis
Minotaurus inest, Veneris monumenta nefandae 3
hic labor ille domus et inextricabilis error3
magnum reginae sed enim miseratus amorem
Daedalus, ipse dolos tecti ambagesque resolvit,

