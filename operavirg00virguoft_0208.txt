:335

340

345

350

355

360

365

176 Ρ. VERGILII MARONIS

hic iuvenis iam victor ovans vestigia presso

haud tenuit titubata solo, sed pronus in ipso

concidit inmundoque fimo sacroque cruore.

non tamen Euryali, non ille oblitus amorum;

nam sese opposuit Salio per lubrica surgens ;

ille autem spissa iacuit revolutus arena.

emicat Euryalus et munere victor amici

prima tenet, plausuque volat fremituque secundo.

post Helymus subit et nune tertia palma Diores.

hic totum caveae consessum ingentis et ora

prima patrum magnis Salius clamoribus inplet,

ereptumque dolo reddi sibi poscit honorem.

tutatur favor Euryalum lacrimaeque decorae

gratior et pulchro veniens in corpore virtus.

adiuvat et magna proclamat voce Diores,

qui subiit palmae, frustraque ad praemia venit

ultima, si primi Salio reddantur honores.

tum pater Aeneas „vestra “ inquit „munera vobis

certa manent, pueri, et palmam movet ordine nemo3

me liceat casus miserari insontis amici.“

sic fatus tergum Gaetuli inmane leonis

dat Salio, villis onerosum atque unguibus aureis.

hic Nisus „si tanta“ inquit „sunt praemia vietis,

et te lapsorum miseret, quae munera Niso

digna dabis? primam merui qui laude coronam,

ni me, quae Salium, fortuna inimica tulisset.“

et simul his dietis faciem ostentabat et udo

turpia membra fimo. risit pater optimus olli,

et clipeum efferri iussit, Didymaonis artis,

Neptuni sacro Danais de poste refixum.

hoe iuvenem egregium praestanti munere donat.
Post, ubi confecti cursus et dona peregit,

„nunc, si cui virtus animusque in pectore praesens,

adsit et evinctis attollat brachia palmis.“

sic ait et geminum pugnae proponit honorem,

victori velatum auro vittisque iuvencum,

ensem atque insignem galeam solatia victo.

nec mora3 continuo vastis cum viribus effert

ora Dares magnoque virum se murmure tollit3

