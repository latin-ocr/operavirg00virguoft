338 P. VERGILII MARONIS

canitiem inmundo perfusam pulvere turpans

[multaque se incusat, qui non acceperit ante

Dardanium Aenean, generumque adsciverit ultro].
Interea extremo bellator in aequore Turnus

615 palantis sequitur paucos iam segnior atque
iam minus atque minus successu laetus equorum.
attulit huno illi caeeis terroribus aura
commixtum clamorem, arrectasque inpulit aures
confusae sonus urbis et inlaetabile murmur.

620 „hei mihi! quid tanto turbantur moenia luctu?
quisve ruit tantus diversa clamor ab urbe?“
sie ait adductisque amens subsistit habenis.
atque huic, in faciem soror ut conversa Metisci
aurigae currumque et equos et lora regebat,

025 talibus occurrit dictis: „hac, Turne, sequamur
Troiugenas, qua prima viam victoria pandit ;
sunt alii, qui tecta manu defendere possint.
ingruit Aeneas Italis et proelia miscet,
et nos saeva manu mittamus funera Teucris.

⁶30 nec nurnero inferior, pugnae nec honore recedes.“
Turnus ad haect
„o soror, et dudum adgnovi, cum prima per artem
foedera turbasti teque haec in bella dedisti,
et nunc nequiquam fallis dea. sed quis Olympo

635 demissam tantos voluit te ferre labores?
an fratris miseri letum ut crudele videres?
narn quid ago? aut quae iam spondet fortuna salutem?
vidi oculos ante ipse meos me voce vocantem
Murranum, quo non superat mihi carior alter,

640 oppetere ingentem atque ingenti volnere vietum.
occidit infelix ne nostrum dedecus Ufens
aspiceret3 Teucri potiuntur corpore et armis.
exscindine domos, id rebus defuit unum,
perpetiar? dextra nec Drancis dieta refellam?

645 terga dabo et Turnum fugientem haec terra videbit?
usque adeone mori miserum est? vos o mihi manes
este boni, quoniam superis aversa voluntas.
sancta ad vos anima atque istius inscia culpae
descendam, magnorum haud umquam indignus avorun1.“

