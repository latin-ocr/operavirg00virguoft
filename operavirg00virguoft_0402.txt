370 P. VERGILII MARONIS

395 et glauco bipedum curru metitur equorum,

400

405

410

415

4:20

425

430

Leucothea, parvusque dea cum matre Palaemon3
illam etiam, alternas sortiti vivere luces,

cara Iovis suboles, magnum Iovis incrementum,
Tyndaridae niveos mirantur virginis artus.

has adeo voces atque haec lamenta per auras
fluctibus in mediis questu volvebat inani,

ad caelum infelix ardentia lumina tendens,
lumina: nam teneras arcebant vincula palmas:
„supprimite o paullum turbati flamina venti,
dum queror et divos, quamquam nil testibus illis
profeci, extrema moriens tamen adloquor hora.
vos ego, vos adeo, venti, testabor, et aurae,
vos, Pandionia si qui de gente venitis,

cernitis: illa ego sum cognato sanguine vobis
Scylla3 quod o salva liceat te dicere Procne;
illa ego sum Nisi pollentis filia quondam,
certatim ex omni petiit quam Graecia regno,
qua curvus terras amplectitur Hellespontus;

illa ego sum, Minos, sacrato foedere coniunx
dicta tibi; tamen haec, etsi non accipis, audis,
vinctanc tam magni tranabo gurgitis undas?
vincta tot adsiduas pendebo ex ordine luces?
non equidem me alio possum contendere dignam
supplicio, quod sic patriam carosque penates
hostibus inmitique addixi ignara tyranno.

verum isthaec, Minos, illos scelerata putavi,

si nostra ante aliquis nudasset foedera casus,
facturos, quorum direptis moenibus urbis,

o ego crudelis, flamma delubra petivi3

te vero victore prius vel sidera cursus

mutatura suos, quam te mihi talia captae
facturum metui. iam iam scelus omnia vincit.
ten’ ego plus patrio dilexi perdita regno?

ten’ ego? nec mirum, voltu decepta puella

ut vidi, ut perii! ut me malus abstulit errori
non equidem ex isto speravi corpore posse

tale malum nasci3 forma vel sidere fallor.

me non deliciis commovit regia dives,

