CIRIS. 369

laudanturque bonae pacis bona3 multus ineptae
virginis insolito sermo novus errat in ore.
nunc tremere instantis belli certamina dicit
communemque timere deum, nunc regis amicis,
nunc ipsi verita est, orbum fiet maesta parentem. 360
[cum Iove communes qui quondam habuere nepotes3]
nunc etiam conficta dolo mendacia turpi
invenit et divom terret formidine cives3 ,,
nunc alia ex aliis, nec desunt, omina quaerit.
quin etiam castos ausa est corrumpere vates, 365
ut, cum caesa pio cecidisset victima ferro,
esset, qui generum Minoa auctoribus extis
iungere et aucipites suaderet tollere pugnas.
At nutrix, patula componens sulfura testa,
narcissum casiamque herbas contundit olentes, 370
terque novena ligat triplici diversa colore
fila: „ter in gremium mecum“ inquit „despue virgo.
„despue ter, virgo: numero deus inpare gaudet.“
inde Iovi magno geminat Stygialia sacra,
sacra nec Aeaeis senibus nec cognita Grais3 375
pergit, Amyclaeo spargens altaria thallo,
regis Iolciacis animum defigere votis.
verum ubi nulla movet stabilem fallacia Nisum,
nec possunt homines, nec possunt flectere divi ——
tanta est in parvo fiducia crine cavendi —- 380
rursus ad inceptum sociam se iungit alumna
purpureumque parat rursus tondere capillum3
haec, longo quod iam captat succurrere amori,
non minus illa tamen, revehi quod moenia Cressa
gaudeat: et cineri patria est iucunda sepulto. 385
Ergo iterum capiti Scylla est inimica paterno.
tum coma Sidonio florens succiditur ostro3
turn capitur Megara et divom responsa probantur3
tum suspensa novo ritu de navibus altis
per mare caeruleum trahitur Niseia virgo. 390
complures illam nymphae mirantur in undis,
miratur pater Oceanus et candida Tethys
et cupidas secum rapiens Galatea sorores;
illam etiam, iunctis magnum quae piscibus aequor
Veryr'lius. 24

