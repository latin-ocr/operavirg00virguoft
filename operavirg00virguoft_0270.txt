130

135

140

145

150

155

160

165

238 Ρ. VERGILII MARONIS

non equidem extimui, Danaum quod ductor ct Arcas
quodque ab stirpe fores geminis coniunctus Atridis3
sed mea me virtus et sancta oracula divom,
cognatique patres, tua terris didita fama
coniunxere tibi et fatis egere volentem.
Dardanus, Iliacae primus pater urbis et auctor,
Electra, ut Grai perhibent, Atlantide cretus,
advehitur Teucros3 Electram maximus Atlas
edidit, aetherios humero qui sustinet orbes.

vobis Mercurius pater est, quem candida Maia
Cyllenae gelido conceptum vertice fudit ;

at Maiam, auditis si quicquam credimus, Atlas,
idem Atlas generat, caeli qui sidera tollit.

sic genus amborum scindit se sanguine ab uno.
his fretus non legatos neque prima per artem
temptamenta tui pepigi3 me, me ipse meumque
obieci caput et supplex ad limina veni.

gens eadem, quae te, crudeli Daunia bello
insequitur 3 nos si pellant, nihil afore credunt,
quin omnem Hesperiam penitus sua sub iuga mittant,
et mare quod supra teneant, quodque adluit infra.
accipe daque fidem. sunt nobis fortia bello
pectora, sunt animi et rebus spectata iuventus.“
dixerat Aeneas. illc os oculosque loquentis
iamdudum et totum lustrabat lumine corpus.

tum sic pauca refert: „ut te, fortissime Teucrum,
accipio adgnoscoque libens! ut verba parentis

ct vocem Anchisae magni voltumque recordor!
nam memini Hesionae visentem regna sororis
Laomedontiaden Priamum, Salamina petentem,
protinus Arcadiae gelidos invisere finis.

tum mihi prima genas vestibat flore iuventas,
mirabarque duces Teucros, mirabar et ipsum
Laomedontiaden3 sed cunctis altior ibat
Anchises. mihi mens iuvenali ardebat amore
conpellare virum et dextrae coniungere dextram3
accessi et cupidus Phenei sub moenia duxi.

ille mihi insignem pharetram Lyciasque sagittas
discedens chlamydemque auro dedit intertextam,

