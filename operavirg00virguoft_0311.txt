AENEIDOS LIB. X. 279

contulerant: media Aeneas freta nocte secabat.
namque, ut ab Euandro castris ingressus Etruscis,
regem adit et regi memorat nomenque genusque,
quidque petat, quidque ipse ferat, Mezentius arma 150
quae sibi conciliet, violentaque pectora Turni
edocet, humanis quae sit fiducia rebus
admonet, inmiseetque preces. haud fit mora: Tarchon
iungit opes, foedusque ferit3 tum libera fati
classem conscendit iussis gens Lydia divom, 155
externo commissa duci. Aeneia puppis
prima tenet, rostro Phrygios subiuncta leones3
inminet Ida super, profugis gratissima Teucris.
hie magnus sedet Aeneas, secumque volutat
eventus belli varios, Pallasque sinistro 160
adfixus lateri iam quaerit sidera, opacae
noctis iter, iam quae passus terraque marique.
Pandite nunc Helicona, deae, cantusque movete,
quae manus interea Tuscis comitetur ab oris
Aenean, armetque rates, pelagoque vehatur. ως,
Massicus aerata princeps secat aequora tigri,
sub quo mille manus iuvenum, qui moenia Clusi,
quique urbem liquere Cosas, quis tela sagittae
gorytique leves humeris et letifer arcus.
una. torvus Abas ; huie totum insignibus armis 170
agmen et aurato fulgebat Apolline puppis.
sexcentos illi dederat Populonia mater
expertos belli iuvenes, ast Ilva trecentos,
insula inexhaustis Chalybum generosa metallis.
tertius, ille hominum divomque interpres Asilas, 115,
cui pecudum fibrae, caeli cui sidera parent
et linguae volucrum et praesagi fulminis igneS,
mille rapit densos acie atque horrentibus hastis.
hos parere iubent Alphea ab origine Pisae,
urbs Etrusca solo. sequitur pulcherrimus Astyr, 180
Astyr equo fidens et versicoloribus armis.
ter centum adiciunt, — mens omnibus una sequendi --
qui Caerete domo, qui sunt Minionis in arvis,
et Pyrgi veteres intempestaeque Graviscae.
Non ego te, Ligurum ductor fortissime bello, isa

