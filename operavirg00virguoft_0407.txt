CATALECTA.

V.

Iacere me, quod alta non possim, putas,
ut ante, vectari freta,

nec ferre durum frigus aut aestum pati,
neque arma victoris sequi.

valent, valent mihi ira et antiquus furor,
et lingua, qua adsiem tibi,

ct prostitutae turpe contubernium
sororis. o quid me incitas?

quid, inpudice et inprobando Caesari?
sed furta dicantur tua,

ct heluato sera patrimonio
in fratre parsimonia,

vel acta puero cum viris convivia,
udaeque per somnum nates,

et inscio repente clamatum super
thalassio, thalassio.

quid palluisti, femina? an ioci dolent?
an facta cognoscis tua?

non me vocabis pulchra per Cotyttia
ad feriatos fascinosÍ¾

nec dein movere lumbos in crocotula
prensis videbo altaribus,

flavumque propter Thybrim olentes nauticum
vocare, ubi appulsae rates

stant in vadis coeno retentae sordido
macraque luctantes aqua3

neque in culinam et uncta compitalia
dapesque duces sordidas,

quibus repletus, ut salivosis escis,
obesam ad uxorem redis,

et aestuantes nocte solvis pantices,
olusque lambis saviis.

nunc laede, nunc lacesse, si quidquam vales!
et nomen adscribo tuum.

cinaede Luci, an te reliquerunt opes,
fameque genuini crepant?

375

10

15

20

25

30

35

