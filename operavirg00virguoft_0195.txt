 

AENEIDOS LIB. IV.

Iliacas igitur classes atque ultima Teucrum

iussa sequar? quiane auxilio iuvat ante levatos,

et bene apud memores veteris stat gratia facti?
quis me autem, fac velle, sinet, ratibusque superbis
inrisam accipiet? nescis heu, perdita, necdum
Laomedonteae sentis periuria gentis?

quid tum? sola fuga nautas comitabor ovantis?

an Tyriis omnique manu stipata meorum

inserar et, quos Sidonia vix urbe revelli,

rursus agam pelago et ventis dare vela iubebo?
quin morere, ut merita es, ferroque averte dolorem.
tu lacrimis evicta meis, tu prima furentem

his, germana, malis oneras atque obicis hosti.

non licuit thalami expertem sine crimine vitam
degere, more ferae, talis nec tangere curas?

ἰ non servata fides, cineri promissa Sychaeo?“

ῑ tantos illa suo rumpebat pectore questus.

Aeneas celsa in puppi iam certus eundi
carpebat somnos, rebus iam rite paratis.
huic se forma dei voltu redeuntis eodem
obtulit in somnis, rursusque ita visa monere est,
omnia Mercurio similis, vocemque coloremque
et crinis flavos et membra decora iuventa:
„nate dea, potes hoc sub casu ducere somnos,
nec quae te circum stent deinde pericula cernis?
demens! nec zephyros audis spirare secundos?
illa dolos dirumque nefas in pectore versat,
certa mori, varioque irarum fluctuat aestu.
non fugis hinc praeceps, dum praecipitare potestas?
iam mare turbari trabibus, saevasque videbis
conlucere faces, iam fervere litora flammis,
si te his attigerit terris aurora morantem.
ν heia age, rumpe moras. varium et mutabile semper
femina.“ sic satus nocti se inmiscuit atrae.
Tum vero Aeneas subitis exterritus umbris
A corripit e somno corpus sociosque fatigat:

z „praecipites vigilate, viri, et considite transtris3

solvite vela citi. deus aethere missus ab alto
festinare fugam tortosque incidere funis
ll*

540

545

550

555

560

565

570

575

