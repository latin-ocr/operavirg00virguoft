ΑΕ NEIDOS LIB. VIII.

gens, bello praeclara, iugis insedit Etruscis.
hanc multos florentem annos rex deinde superbo
imperio et saevis tenuit Mezentius armis.

quid memorem infandas caedes, quid facta tyranni
effera? di capiti ipsius generique reserventl
mortua quin etiam iungebat corpora vivis,
conponens manibusque manus atque oribus ora,
tormenti genus, et sanie taboque fluentes
conplexu in misero longa¹ sic morte necabat.

at fessi tandem cives infanda furentem

armati circumsistunt ipsumque domumque,
obtruncant socios, ignem ad fastigia iactant.

ille inter caedem Rutulorum elapsus in agros
confugere et Turni defendier hospitis armis.
ergo omnis furiis surrexit Etruria iustis3

regem ad supplicium praesenti Marte reposcunt.
his ego te, Aenea, ductorem milibus addam.
toto namque fremunt condensae litore puppes,
signaque serre iubent3 retinet longaevus haruspex
fata canens: ,o Maeoniae delecta iuventus,

flos veterum virtusque virum, quos iustus in hostem
fert dolor et merita accendit Mezentius ira,

nulli sas Italo tantam subiungere gentem:
externos optate duces.‘ tum Etrusca resedit

hoe acies campo, monitis exterrita divom.

ipse oratores ad me regnique coronam

cum sceptro misit mandatque insignia Tarchon,
succedam castris, Tyrrhenaque regna capessam.
sed mihi tarda gelu saeclisque effeta senectus
invidet imperium seraeque ad fortia vires.
natum exhortarer, ni mixtus matre Sabella

hinc partem patriae traheret. tu, cuius et annis
et generi fata indulgent, quem numina poscunt,

ingredere, o Teucrum atque Italmn fortissime ductor.

hunc tibi praeterea, spes et solatia nostri,
Pallanta adiungam ; sub te tolerare magistro
militiam et grave Martis opus, tua cernere facta
adsuescat, primis et te miretur ab annis.
Arcadas huic equites bis centum, robora pubis

247

480

485

490

495

500

505

510

515

