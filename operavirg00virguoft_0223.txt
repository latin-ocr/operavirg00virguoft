AENEIDOS LIB. VI. > 191

caeca regens filo vestigia. tu quoque magnam

partem opere in tanto, sineret dolor, Icare, haberes.

bis conatus erat casus effingere in auro 3

bis patriae cecidere manus. quin protinus omnia

perlegerent oculis, ni iam praemissus Achates

adforet atque una Phoebi Triviaeque sacerdos,

Deiphobe Glauci, fatur quae talia regi:

„non hoc ista sibi tempus spectacula poscit3

’ nunc grege de intacto septem mactare iuvencos

praestiterit, totidem lectas de more bidentis.“

talibus adfata Aenean — nee sacra morantur

iussa viri — Teucros vocat alta in templa sacerdos.
Excisum Euboicae latus ingens rupis in antrum,

quo lati ducunt aditus centum, ostia centum,

unde ruunt totidem voces, responsa Sibyllae.

ventum erat ad limen, cum virgo „poscere fata

tempus“ ait3 „deus ecce deus!“ eui talia fa'nti

ante fores subito non voltus, non color unus,

non comptae mansere comae, sed pectus anhelum

et rabie fera corda tument, maiorque videri,

nec mortale sonans, adflata est numine quando

iam propiore dei. „cessas in vota precesque,

Tros“ ait „Aenea? cessas? neque enim ante dehiscent

attonitae magna ora domus.“ et talia sata

conticuit. gelidus Teucris per dura cucurrit

ossa tremor, funditque preces rex pectore ab imo:

„Phoebe, gravis Troiae semper miserate laboris,

Dardana qui Paridis direxti tela manusque

corpus in Aeacidae3 magnas obeuntia terras

tot maria intravi duce te penitusque repostas

Massylum gentes praetentaque Syrtibus arva,

iam tandem Italiae fugientis prendimus oras3

hac Troiana tenus fuerit fortuna secuta.

vos quoque Pergameae iam fas est parcere genti,

dique deaeque omnes, quibus obstitit Ilium et ingens

gloria Dardaniae. tuque, o sanctissima vates,

praescia venturi, da, non indebita posco

regna meis fatis, Latio considere Teucros

errantisque deos agitataque numina Troiae.

30

35

40

45

50

60

65

