240 Î¡. VERGILII MARONIS

quattuor a stabulis praestanti corpore tauros
avertit, totidem forma superante iuveneas.
atque hos, ne qua forent pedibus vestigia rectis,

210 cauda in speluncam tractos versisque viarum
indiciis raptos saxo occultabat opaco.
quaerenti nulla ad speluncam signa ferebant.
interea, eum iam stabulis saturata moveret
Amphitryoniades armenta abitumque pararet,

215 discessu mugire boves, atque omne querellis
inpleri nemus et colles clamore relinqui.
reddidit una boum vocem vastoque sub antro
mugiit et Caci spem custodita fefellit.
hic vero Alcidae furiis exarserat atro

220 selle dolor3 rapit arma manu nodisque gravatum
robur et aerii cursu petit ardua montis.
tum primum nostri, Cacum videre timentem
turbatumque oculis3 fugit ilicet ocior euro
speluncamque petit 3 pedibus timor addidit alas.

225 ut sese inclusit, ruptisque inmane catenis
deiecit saxum, ferro quod et arte paterna
pendebat, fultosque emuniit obiee postes,
eece furens animis aderat Tirynthius, omnemque
accessum lustrans hue ora ferebat et illuc,

230 dentibus infrendens. ter totum fervidus ira
lustrat Aventini montem, ter saxea temptat
limina nequiquam, ter fessus valle resedit.
stabat acuta silex, praecisis undique saxis
speluncae dorso insurgens, altissima visu,

235 dirarum nidis domus opportuna volucrum.
hane, ut prona iugo laevum incumbebat ad amnem,
dexter in adversumnitens concussit et imis
avolsam solvit radicibus3 inde repente
inpulit3 inpulsu quo maximus intonat aether,

240 dissultant ripae refluitque exterritus amnis.
at specus et Caci detecta adparuit ingens
regia et umbrosae penitus patuere cavernae,
non secus ac si qua penitus vi terra dehiscens
infernas reseret sedes et regna recludat

245 pallida, dis invisa, superque inmane barathrum

