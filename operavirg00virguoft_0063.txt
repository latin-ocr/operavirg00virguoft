 

 

GEORGICON LIB. Ι.

illic, officiant laetis ne frugibus herbae,

hic, sterilem exiguus ne deserat humor arenam.
Alternis idem tonsas cessare novales,

et segnem patiere situ durescere campum3

aut ibi flava seres mutato sidere farra,

unde prius laetum siliqua quassante legumen,

’ aut tenuis fetus viciae tristisque lupini

sustuleris fragilis calamos silvamque sonantem.

. urit enim lini campum seges, urit avenae,
urunt Lethaeo perfusa papavera somno.
ἕ sed tamen alternis facilis labor3 arida tantum

ne saturare fimo pingui pudeat sola, neve
2 effetos cinerem inmundum iactare per agros.
sic quoque mutatis requiescunt fetibus arva,
nec nulla interea est inaratae gratia terrae.
saepe etiam steriles incendere profuit agros

atque levem stipulam crepitantibus urere flammis:
¹ sive inde occultas vires et pabula terrae

»g pinguia concipiunt, sive illis omne per ignem

{¹ excoquitur vitium atque exsudat inutilis humor3
seu pluris calor ille vias et caeca relaxat

χ spiramenta, novas veniat qua sucus in herbas,
seu durat magis et venas adstringit hiantis,

ne tenues pluviae rapidive potentia solis

j acrior, aut boreae penetrabile frigus adurat.
Multum adeo, rastris glaebas qui frangit inertes,

vimineasque trahit crates, iuvat arva· neque illum

ᾗ flava Ceres alto nequiquam spectat Olympo,

et qui, proscisso quae suscitat aequore terga,

ἐζ rursus in obliquum verso perrumpit aratro,
exercetque frequens tellurem atque imperat arvis.

Humida solstitia atque hiemes orate serenas,
agricolae: hiberno laetissima pulvere farra,
laetus ager. nullo tantum se Mysia cultu
iactat eto ipsa suas mirantur Gargara messes.
quid dicam, iacto qui semine comminus arva
insequitur cumulosque ruit male pinguis arenae?
deinde satis fiuvium inducit rivosque sequentis,
et, cum exustus ager morientibus aestuat herbis,

31

70

-75

80

90

100

105

