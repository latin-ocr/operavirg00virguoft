AENEIDOS LIB. VIHI.

at Caesar, triplici invectus Romana triumpho
moenia, dis Italis votum inmortale sacrabat.

maxima ter centum totam delubra per urbem
laetitia ludisque viae plausuque fremebant ;

omnibus in templis matrum chorus, omnibus arae3

ante aras terram caesi stravere iuvenci.

ipse sedens niveo candentis limine Phoebi

dona recognoscit populorum aptatque superbis
postibus3 incedunt victae longo ordine gentes,
quam variae linguis, habitu tam vestis et armis.

hic Nomadum genus et discinctos Mulciber Afros,

hie Lelegas Carasque sagittiferosque Gelonos
finxerat3 Euphrates ibat iam mollior undis3
extremique hominum Morini Rhenusque bicornis,
indomitique Dahae et pontem indignatus Araxes.
talia per clipeum Volcani, dona parentis,
miratur, rerumque ignarus imagine gaudet,
attollens humero famamque et fata nepotum.

AENEIDOS

LIBER VIIII.

Atque ea diversa penitus dum parte geruntur,
Irim de caelo misit Saturnia Iuno
audacem ad Turnum. luco tum forte parentis
Pilumni Turnus sacrata valles sedebat.
ad quem sio roseo Thaumantias ore locuta est:
„Turne , quod optanti divom promittere nemo
auderet, volvenda dies, en, attulit ultro.
Aeneas urbe et sociis et classe relicta
sceptra Palatini sedemque petit Euandri.
nec satis: extremas Corythi penetravit ad urbes,
Lydorumque manum, collectos armat agrestis.

253

715

720

725

730

10

quid dubitas? nunc tempus equos, nunc poscere currus.

rumpe moras omnis et turbata arripe castra.“

