AENEIDOS LIB. 11.

at gemini lapsu delubra ad summa dracones

diffugiunt saevaeque petunt Tritonidis arcem,

sub pedibusque deae clipeique sub orbe teguntur.

tum vero tremefacta novus per pectora cunctis

insinuat pavor, et scelus expendisse merentem

Laocoonta ferunt, sacrum qui cuspide robur

laeserit et tergo sceleratam intorserit hastam.

ducendum ad sedes simulacrum orandaque divae

Ι numina conclamant.

dividimus muros et moenia pandimus urbis.

accingunt omnes operi pedibusque rotarum

subiciunt lapsus et stuppea vincula collo

intendunt. scandit fatalis machina muros,

feta armis. pueri circum innuptaeque puellae

saera canunt funemque manu contingere gaudent.

illa subit, mediaeque minans inlabitur urbi.

o patria, o divom domus Ilium, et incluta bello

moenia Dardanidum! quater ipso in limine portae

substitit, atque utero sonitum quater arma dedere3

instamus tamen inmemores caecique furore,

et monstrum infelix sacrata sistimus aree.

tunc etiam fatis aperit Cassandra futuris

ora, dei iussu non umquam credita Teucris.

nos delubra deum miseri, quibus ultimus esset

ille dies, festa velamus fronde per urbem.
Vertitur interea caelum et ruit Oceano nox,

involvens umbra magna terramque polumque

Myrmidonumque dolos 3 fusi per moenia Teucri

conticuere 3 sopor fessos conplectitur artus.

et iam Argiva phalanx instructis navibus ibat

a Tenedo ‚ tacitae per amica silentia lunae

litora nota petens; flammas cum regia puppis

extulerat, fatisque deum defensus iniquis

inclusos utero Danaos et pinea furtim

laxat claustra Sinon. illos patefactus ad auras

reddit equus, laetique cavo se robore promunt
Thessandrus Sthenelusque duces et dirus Ulixes,

demissum lapsi per funem, Acamasque, Thoasque,

Pelidesque Neoptolemus, primusque Machaon,
g*

115

225

230

235

240

245

250

255

260

