<a -y-ffi—-m--u—oe—uuws U*

BUCOLICA.

Vare, tuas cupiant, et tristia condere bella —-

agrestem tenui meditabor arundine Musam.

non iniussa cano. si qms tamen haec quoque, si quis

captus amore legat3 te nostrae, Vare, myricae,

te nemus omne canet; nec Phoebo gratior ulla est,

quam sibi quae Vari praescripsit pagina nomen.
Pergite, Pierides. Chromis et Mnasylos in antro

Silenum pueri somno videre iacentem,

inflatum hesterno venas, ut semper, Iaccho;

serta procul tantum capiti delapsa iacebant,

et gravis attrita pendebat cantharus ansa.

adgressi — nam saepe senex spe carminis ambo

luserat —- iniciunt ipsis ex vincula sertis.

addit se sociam timidisque supervenit Aegle,

Aegle, Naiadum pulcherrima, iamque videnti

sanguineis frontem moris et tempora pingit.

ille dolum ridens „quo vincula nectitis?“ inquit.

„solvite me, pueri: satis est potuisse videri.

carmina, quae voltis, cognoscite 3 carmina vobis,

huic aliud mercedis erit.“ simul incipit ipse.

tum vero in numerum Faunosque ferasque videres

ludere, tum rigidas motare cacumina quercus3

nec tantum Phoebo gaudet Parnasia rupes,

nec tantum Rhodope mirantur et Ismarus Orphea.

namque canebat, uti magnum per inane coacta

semina terrarumque animaeque marisque fuissent,

et liquidi simul lgnis, ut his exordia primis

omnia et ipse tener mundi concreverit orbis3

tum durare solum et discludere Nerea ponto

coeperit, et rerum paullatim sumere formas3

iamque novum terrae stupeant lucescere solem

altius atque cadant submotis nubibus imbres;

incipiant silvae cum primum surgere, cumque

rara per ignaros errent animalia montis.

hinc lapides Pyrrhae iactos, Saturnia regna,

Caucasiasque refert volucres, furtumque Promethi.

his adiungit, Hylan nautae quo fonte relictum

clamassent, ut litus „Hyla, Hyla“ omne sonaret3

et fortunatam, si nunquam armenta fuissent,

15

10

20

30

40

-15

