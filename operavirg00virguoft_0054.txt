10

15

20

25

30

22 P. VERGILII MARONIS'

V1111.

LYCIDAS. MOERIS.

L. Quo te, Moeri, pedes? an, quo via ducit, in urbem?
M. O Lycida, vivi pervenimus, advena nostri,
quod nunquam veriti sumus, ut possessor agelli
diceret: „haee mea sunt3 veteres migrate coloni.“
nunc victi, tristes, quoniam fors omnia versat,
hos illi -— quod nec vertat bene —- mittimus haedos.
L. Certe equidem audieram, qua se subducere colles
incipiunt, mollique iugum demittere clivo,
usque ad aquam, et veteres, iam fracta cacumina, fagos,
omnia carminibus vestrum servasse Menalcan.
M. Audieras, et fama fuit3 sed carmina tantum
nostra valent, Lycida, tela inter Martia, quantum
Chaonias dicunt aquila veniente columbas.
quod nisi me quacunque novas incidere lites
ante sinistra cava monuisset ab ilice cornix,
nec tuus hic Moeris, nec viveret ipse Menalcas.
L. Heu, cadit in quemquam tantum scelus? heu, tua nobis
paene simul tecum solatia rapta, Menalca?
quis caneret Nymphas? quis humum florentibus herbis
spargeret, aut viridi fontes induceret umbra? ⁸
vel quae sublegi tacitus tibi carmina nuper,
cum te ad delicias serres, Amaryllida, nostras?
„Tityre, dum redeo, brevis est via, pasce capellas,
et potum pastas age, Tityre, et inter agendum
occursare capro, cornu ferit ille, caveto.“
M. Immo haec, quae Varo necdum perfecta canebatz
„Vare, tuum nomen, superet modo Mantua nobis,
Mantua vae miserae nimium vicina Cremonae,
cantantes sublime ferent ad sidera cycni.“
L. Sic tua Cyrneas fugiant examina taxos,
sic cytiso pastae distendant ubera vaccae:
incipe, si quid habes. et me fecere poetam
Pierides, sunt et mihi carmina, me quoque dicunt
vatem pastoresz sed non ego credulus illis.

